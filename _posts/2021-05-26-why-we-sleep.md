---
layout: post
category: book
last_modified_at: 2021-05-26
published: true
title: "Why We Sleep | Matthew Walker (Kitap)"
kitap: "Why We Sleep - Unlocking the Power of Sleep and Dreams"
tr: "Niçin Uyuruz? Yeni Uyku ve Rüya Bilimi"
yazar: "Matthew Walker"
yil: "2017"
sayfa: "344"
goodreads: "https://www.goodreads.com/book/show/34466963-why-we-sleep"
summary: "Matthew Walker, Why We Sleep isimli kitabında uyku ve uykuya dair pek çok şeyi anlatıyor."
---

Matthew Walker, Why We Sleep isimli kitabında uyku ve uykuya dair pek çok şeyi anlatıyor. Kitap, öncelikle uykunun evrimsel geçmişi ile başlıyor. Uykunun mekaniği mercek altına alınıyor; uykunun evreleri, uykunun nasıl işlediği ve vücuttaki değişimler inceleniyor. Kitap, uykunun önemi kadar, uykusuzluğun yol açtığı fiziksel ve bedensel sorunlara da odaklanıyor.

Uykusuzluk hem fiziksel sağlığı hem de zihinsel sağlığı etkilemekle kalmıyor, yaşam süresi, öğrenme becerisi, yaratıcılık ve duygu durumu gibi daha pek çok unsura doğrudan etki yapıyor. Yaşadığımız modern çevrede, parlak ışıklar, elektronik cihazlar, geç uyuma vakti, beslenme düzeni, seyahatler, kahve ve alkol gibi alışkanlıklar uykunun kalitesini olumsuz etkiliyor. Walker, yeterli uyku için en az 7 mümkünse 8 saate ihtiyaç olduğunu vurguluyor. Ancak bu şekilde, beyin ve vücut fonksiyonlarını olması gerektiği gibi yerine getirebiliyor, güzlü hafıza, problem çözme, yoğun dikkat, bağışıklık, gelişim ve organların etkili ve verimli çalışması mümkün oluyor.

Kitabın ilk yarısı uykunun mekaniğine odaklanıyor. Vücutta uykuyu tetikleyen iki farklı hormon var. Melatonin (melatonin), uyumak için doğru zamanı haber verirken, adenozin (adenosine) ise uykuyu tetikliyor. Bu kimyasal maddeler özellikle 12-16 saatlik uyanık kalma sürecinden sonra aktif hale geliyor.

Gece gündüz döngüsünde uykunun açılmasını veya uykunun gelmesini sağlayan döngü Sirkadiyen Ritim (Circadian Rhythm). Uykunun iki çeşidi var: Non-Rapid-Eye-Movement (NREM) ve Rapid-Eye-Movement (REM).

Saat farkı olan bir yere seyahat ettiğimizde niçin jetlag yaşadığımız, rüyalar, öğrenme, öğrendiklerimizin uzun süreli belleğe geçmesi, yaşanan travmalar ve hatıralar ile uykunun ilişkisi, uyumakta neden zorlandığımız, uyku ilaçlarının etkisinin olup olmadığı gibi pek çok konu kitapta işleniyor.
