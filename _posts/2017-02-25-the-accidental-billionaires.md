---
layout: post  
category: book2  
title: "The Accidental Billionaires | Ben Mezrich (Kitap)"  
kitap: "The Accidental Billionaires: The Founding of Facebook: A Tale of Sex, Money, Genius and Betrayal"  
tr: "Kazara Milyarder - Facebook'un Kuruluş Hikayesi"  
yazar: "Ben Mezrich"  
yil: "2010"  
sayfa: "208"  
goodreads: "https://www.goodreads.com/book/show/6326920-the-accidental-billionaires"
description: "Kazara Milyarder, dünyanın en çok tanınan ve her ülkeden milyonlarca üyesi bulunan sosyal ağ Facebook'un hikayesini anlatıyor."
published: true
last_modified_at: 2021-07-12
posted: 2017-02-25
tag: "biyografi"
image: "https://www.thebookish.de/assets/old/the-accidental-billionaires.jpg"
---

Kazara Milyarder, dünyanın en çok tanınan ve her ülkeden milyonlarca üyesi bulunan sosyal ağ Facebook'un hikayesini anlatıyor. 2003 yılında tam da internet üzerinde aktif olarak boy gösteren pek çok web sitesinin kurulduğu o günlerde, kitap bir grup Harvard öğrencisinin hayatından kesitler sunuyor. Olaylar elbette Mark Zuckerberg etrafında gelişiyor ancak, onun bu siteyi kurma ve içeriğini oluşturma, duvar, dürtme gibi kavramları oluşturma aşamasında yaşadıkları anlatılıyor.

Kitabın ilk sayfalarında yer alan yazarın notu kısmında yazar Ben Mezrich, kitabı düzinelerce röportaj, yüzlerce kaynak ve aralarında bazı dava tutanaklarının da bulunduğu binlerce sayfa belgeye dayanarak yazdığını belirtiyor. Yaşananlar hikayeleştirilerek anlatılarak sürükleyici bir dille yazılan kitap oldukça akıcı. Rekabet, hırs ve başarma tutkusu, karakterlerin bakış açısından yapılan sorgulamalar üzerinden okuyucuya başarılı olarak aktarılmış. Kitabın ana karakterleri Mark Zuckerberg, Eduardo Saverin, ikiz sporcu kardeşler Tyler & Cameron Winklevoss, Divya Narendra, ve Napster'in kurucusu Sean Parker'dir. Son dönemde Türkiye faaliyetllerini durdurduğunu açıklayan PayPal'ı kuran Peter Thiel de Clarıum Capital yatırım fonunun başkanı olarak kitapta yer alıyor.  
  
Kitap, 2010 yılında The Social Network ismi ile sinemaya uyarlanmış. Kitaptaki hemen hemen tüm olaylar çok az değişiklik ile filme aktarılmış ancak kitabı okuduktan sonra filmi izlemek, filmi daha anlaşılır kılıyor, çünkü kitapta geniş şekilde yer verilen başarı hırsı ve çeşitli davranışların nedenleri filmde maalesef iyi şekilde yansıtılamamış.  
  
Kitabın sonsözünde ise yukarıda bahsi geçen ana karakterlerin ne yaptıklarına yer veriliyor. Aynı zamanda hemen hepsinin (Eduardo Saverin, Tyler & Cameron Winklevoss, Divya Narendra) Facebook ve Mark Zuckerberg ile çeşitli nedenlerle davalık olması ve davaların sonucundan da bahsediliyor.  
  
Kitapta anlatılan hikayeden çıkardığım bir sonuç ise şu oldu; bir girişimcinin yaptığı iş hakkında bilgi sahibi olması, işin belli kısmını bir başkasına devretse bile en azından katedilen aşamaları takip edebilecek kadar o ise hakim olması ve yakından takip etmesi gerçekten çok önemlidir. Facebook'un kuruluş aşaması için düşünüldüğünde kod yazmayı bilmek kritik öneme sahiptir.  
  
 
