---
layout: post
category: book
title: "Transparency | Warren Bennis, Daniel Goleman, James O'Toole, Patricia Ward Biederman (Kitap)"
kitap: "Transparency: How Leaders Create a Culture of Candor"
tr: "Şeffaflık - Liderler Açıklık Kültürünü Nasıl Yaratırlar"
yazar: "Warren Bennis, Daniel Goleman, James O'Toole, Patricia Ward Biederman"
yil: "2010"
sayfa: "143"
goodreads: "https://www.goodreads.com/book/show/2965646-transparency"
description: "Şeffaflık, organizasyonlarda açıklık kültürünün çeşitli yönlerini tartışan üç farklı makalenin birarada toplandığı bir kitap."
last_modified_at: 2023-01-14
published: true
posted: 2022-08-21
tag: "yönetim"
reread: "yes"
rating: "4"
num: "281"
eng: "Transparency by Warren Bennis, Daniel Goleman, James O'Toole, and Patricia Ward Biederman is a collection of articles that examine the value of openness in today's society. The authors investigate the consequences of transparency in various spheres, including politics, business, and the media, and conclude that it is a basic virtue that preserves democracy and trust. With contributions from a number of specialists, including politicians, businesspeople, and journalists, the book offers a diversity of viewpoints on openness. Transparency is a significant resource for anyone interested in the nexus of openness, ethics, and accountability since it discusses a pressing problem in modern society."
image: "/assets/new/transparency.jpg"
---

Şeffaflık, organizasyonlarda açıklık kültürünün çeşitli yönlerini tartışan üç farklı makalenin birarada toplandığı bir kitap.

Günümüzde rekabet küresel boyutta ve birçok ünlü şirket kültürel olarak şeffaflığı benimsiyor. Çünkü, şeffaflık karşılıklı güven unsurunu da beraberinde getiriyor.

##### [Açıklık Kültürünü Yaratmak - Warren Bennis, Daniel Goleman, Patricia Ward Biederman](#creating-a-culture-of-candor)

{: #creating-a-culture-of-candor }

Örgütlerde şeffaflığın hangi seviyede olması gerektiğinin tartışıldığı Açıklık Kültürünü Yaratmak isimli makaleye göre şeffaflık örgüt içinde her kesimde kısıtsız bilgi paylaşımını beraberinde getirir. Bilgi çağının gelmesi, Enron gibi bazı firmalarda yaşananlar şefffaflığa bakış açısının yeniden değerlendirilmesine yol açmıştır. Liderlerin açıklığı desteklemesi büyük önem taşımaktadır, bu kültür ancak onların örnek davranışları ile yaygınlaştırılabilir. Bir firmanın şeffaflığa hazır olup pşöadığı da değerlendirilmelidir. Örgüt içinde, şeffaflığın önünde bir takım engeller bulunmaktadır. Makalede bu engeller de paylaşılıyor.

##### [Güçlüye Doğruyu Söylemek - James O'Toole](#speaking-truth-to-power)

{: #speaking-truth-to-power }

Güçlüye Doğruyu Söylemek isimli makalede herhangi bir sosyal örgütte alt kademelerde yer alan kişilerin pek de hoş sayılmayabilecek gerçekleri üst kademedekilere söylemesinin hoş karşılanmayabileceği, hatta bunun cesaret isteyebileceği ve bir meydam okuma bile sayılabileceği anlatılıyor. Bu konu, sadece günümüzde değil, tarih boyunca ahlaki boyutları ile bir çok tartışmaya konu olmuştur. Makalede Enron ve Arthur Anderson gibi firmalardan örneklere de yer verilmiş. Edward E. Lawler, Rewarding Excellence: Pay Strategies for the New Economy (2000) isimli kitabında, bir firmada herkesin aldığı ücretin acıklanmasının yarar sağlayacağından bahseder. Buna göre, yeni ürünler, gelecek süreç planları ve rekabet avantajı kaynakları dışında herhangi bir başlık örgüt içinde paylaşılabilir. Liderlerin takipçilerinin güvenini kazanması bu noktada büyük önem taşımaktadır. Makale, çalışanların ve örgütün sahip olduğu bir takım sorumlulukları da açıklamaktadır.

##### [Yeni Şeffaflık - Warren Bennis](#the-new-transparency)

{: #the-new-transparency }

Yeni Şeffaflık isimli makalede, dijital teknolojinin tüm dünyayı daha saydam bir yer haline getirdiği anlatılıyor. Dijital devrim tüm dünyayı etkilemiştir. İletişim kanallarının eskiye göre farklılaşması ve çeşitlenmesi beraberinde olumlu olumsuz pek çok sonucu da getirmiştir. Bunlardan belki de en önemlidi, sırların dışarıya ifşa edilmesinin çok kolay ve adeta önlenemez hale gelmesidir. Dijital teknolojinin dünya çapında şeffaflığı hangi yönde etkilediği, belli aralıklarla açıklanan Opaklık Endeksi ile ortaya konulmaktadır. Bu endekse göre göre, ülkeler beş kritere göre değerlendirilmektedir. Verilen puanlar ne kadar yüksek olursa ülkelerin açıklık seviyesi de o kadar düşük sayılmaktadır. Makalenin ilerleyen kısmında, bu yeni düzende Google'un yürüttüğü blogger.com servisinin rolünden de bahsedilmektedir. Google, IBM gibi firmalardan çeşitli uygulama örnekleri de paylaşılarak şeffaflığın önündeki engeller vurgulanmıştır. Bilgi paylaşımının giderek artması ile birlikte, hangi bilginin doğru ve işe yarar olduğunu belirlemek için oldukça seçici olmak ve dikkat etmek gerekli hale gelmiştir.
