---
layout: post
category: book
title: "Our House is on Fire | Malena Ernman, Greta Thunberg, Beata Ernman, Svante Thunberg (Kitap)"
kitap: "Our House is on Fire: Scenes of a Family and a Planet in Crisis"
tr: "Evimiz Yanıyor: Krizdeki Bir Aileden ve Gezegenden Sahneler"
yazar: "Malena Ernman, Greta Thunberg, Beata Ernman, Svante Thunberg"
yil: "2018"
sayfa: "275"
goodreads: "https://www.goodreads.com/book/show/50360321-our-house-is-on-fire"
last_modified_at: 2022-06-02
published: true
description: "Evimiz Yanıyor, İsveçli çevre aktivisti ve 'İklim Değişikliği için okul grevi' ile tanınan Greta Thunberg'in ve ailesinin hayli kişisel hikayesini aktarıyor."
posted: 2022-06-02
tag: "biyografi"
image: "/assets/new/our-house-is-on-fire.jpg"
---

Evimiz Yanıyor, İsveçli çevre aktivisti ve 'İklim Değişikliği için okul grevi' ile tanınan Greta Thunberg'in ve ailesinin hayli kişisel hikayesini aktarıyor. Büyük ölçüde anne Malena Ernman'ın ağzından yazılmış olan kitap, iklim krizinin yanı sıra İsveç sağlık ve eğitim sistemine de çeşitli eleştiriler getiriyor.

Kitap, ünlü bir opera sanatçısı olan Malena Ernman ile bir aktör olan Svante Thunberg'in çocuklarını nasıl yetiştireceklerine ilişkin verdikleri karar ile başlıyor. Greta ve Beata, zaman içinde çeşitli sağlık sorunları ile karşılaşır. Greta önce yemek yemeyi ve konuşmayı bırakır, günden güne güçsüz düşer. Sonrasında ise Beata'ya ADHD, OCD ve ODD tanısı konulur. Kitapta o günlerde bir sağlık sorunu olduğu belli olan çocuklara teşhis konulması sürecinin ne kadar sancılı ve yıpratıcı olduğu net şekilde aktarılmış.

Bir noktada işler o kadar kötüye gider ki, başarılı bir kariyeri olan Malena Ernman, kızlarına yardımcı olmak için sahneye çıkmayı bırakır. Svante ve Malena bu zorlu günlerde kendi araştırmalarını yaparlar, sürekli bilimsel makaleler okurlar. Anoreksiya, otizm ve yeme bozukluğu hakkında bilgi edinirler. Greta'ya konulan teşhis yani 'Asperger sendromu (yüksek işlevli otizm)' okulunda çalışan otizm alanında tecrübeli bir psikolog sayesinde netleşir. Greta'ya konulan bir başka teşhis ise OCD yani obsesif kompulsif bozukluktur.

Kitaba göre, İsveç'de her yıl tanı konulan psikiyatri hasta sayısı artıyor, buna rağmen destek hizmetlerinin kapsamı aynı ölçüde arttırılmıyor. Hasta sayısının artmasının en temel nedeni komplikasyonların sayısında yaşanan artış. Özellikle stres ile ilişkili komplikasyonlar ön plana çıkıyor. İsveç'de 10-17 yaş grubundaki çocuklarda tespit edilen akıl sağlığı sorunları son 10 yılda 100% artmış. Greta'nın özel durumu nedeni ile özel eğitim veren farklı bir okula gitmesi gerekir. Ancak, bu okulda da öğretmenlerin sayısının yetersiz olması nedeni ile çoğu dersi olması gerektiği gibi tamamlayamaz.

Greta, bir gün okulda izledikleri okyanuslardaki çevre kirliliği ile ilgili bir belgeseli oldukça korkutucu bulur, eğer bir önlem alınmazsa dünyanın geleceğinin tehlikede olduğunu fark eder. Greta'nın bu duyarlılığı, ailesini de günden güne etkilemeye başlar ve zaman içinde bir aktivizme düşünür. 20 Ağustos 2018'de henüz 15 yaşında iken başlattığı 'iklim değişikliği için okul grevi' ile dünya çapında bir isim haline gelir.
