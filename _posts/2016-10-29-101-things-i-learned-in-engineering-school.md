---
layout: post  
category: book2  
title: "101 Things I Learned in Engineering School | John Kuprenas, Matthew Frederick (Kitap)"  
kitap: "101 Things I Learned in Engineering School"  
tr: "Mühendislik Okulunda Öğrendiğim 101 Şey"  
yazar: "John Kuprenas, Matthew Frederick"  
yil: "2015"  
sayfa: "216"  
goodreads: "https://www.goodreads.com/book/show/15791129-101-things-i-learned-in-engineering-school"
description: "Mühendislik Okulunda Öğrendiğim 101 Şey, farklı mühendislik dallarından çeşitli temel prensipleri okuyucuya kısa notlar şeklinde aktarıyor."
published: true
last_modified_at: 2023-01-14
posted: 2016-10-29
tag: "mühendislik"
instagram: "no"
insta: "no"
reread: "no"
rating: "4"
no: "37"
eng: "-"
image: "/assets/old/101-things-i-learned-in-engineering-school.jpg"
---

Mühendislik Okulunda Öğrendiğim 101 Şey, farklı mühendislik dallarından çeşitli temel prensipleri okuyucuya kısa notlar şeklinde aktarıyor. Kitabın isminde de yer aldığı gibi tam 101 not paylaşılmış. Sağ sayfalarda çoğu zaman birkaç cümleyi aşmayan notlar ve sol sayfada da konuyla ilgili açıklayıcı bir çizim bulunuyor. Kitabın ilk sayfalarında İnşaat Mühendisliğinin en eski mühendislik dalı olduğu aktarılıyor. ABD'nin ilk mühendislik fakültesi 1802 yılında New York eyaletinde West Point kentinde ABD Kara Harp Okulu'nda kurulmuştur.  
  
Arka kapakta yer verildiği gibi 
> "Mühendisliğin özü hesap yapmak değil problem çözmektir."  
  
Kitapta geçmişte yaşanan bazı talihsiz olaylar mühendislik bakış açısı ile ele alınıyor; örneğin, Washington eyaletinde Tacoma Narrows aşma köprüsünün 1940 yılında çökmesi, Kansas City Hyatt Oteli yaya köprüsünün 1981 yılında çökmesi gibi. Bunun yanı sıra, Tunkhannock viyadükü ile Brooklyn Köprüsünün hikayesi de kitapta paylaşılıyor.  
  
Kitap noktalanırken, son sayfada yapılan şu vurgulamaları alıntılamak isterim (101 - Büyük Süreklilik Ortamı):  
  
- Filozof: İnsan girişimlerinin paradigmaları, anlam ve değeri hakkında düşünür.  
- Bilim İnsanı: Kuram ve deneylerle doğayla ilgili ilkeleri belirler.  
- Mühendis: Kanıtlanmış bilimsel ilkelere dayanarak faydalı şeyler tasarlar.  
- Teknisyen: Bilinen yöntemleri kullanarak kontrol eder, arıza bulur ve uygular.  
- Kullanıcı: Pürüzsüz uygulama arzular, genellikle teknik bilgisi azdır.  
  
