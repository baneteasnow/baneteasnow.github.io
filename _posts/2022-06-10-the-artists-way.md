---
layout: post
category: book
title: "The Artist's Way | Julia Cameron (Kitap)"
kitap: "The Artist's Way: A Spiritual Path to Higher Creativity"
tr: "Sanatçının Yolu - Daha Üstün Yaratıcılık İçin Spiritüel Bir Yol"
yazar: "Julia Cameron"
yil: "2020"
sayfa: "237"
goodreads: "https://www.goodreads.com/book/show/615570.The_Artist_s_Way"
description: "The Artist's Way, sunduğu 12 haftalık bir program ile okuyucunun yaratıcı yönüne odaklanan, aklına takılanlardan kurtulmasına ve yeniden harekete geçmesine yardımcı olan bir kitap. Kitabın öne sürdüğü iki önemli araç morning pages ve the artist's date."
last_modified_at: 2022-06-10
published: true
posted: 2022-06-10
tag: "yaratıcılık"
instagram: 'yes'
insta: 'yes'
image: "/assets/new/the-artists-way.jpg"
---

Sanatçının Yolu, sunduğu 12 haftalık bir program ile okuyucunun yaratıcı yönüne odaklanan, aklına takılanlardan kurtulmasına ve yeniden harekete geçmesine yardımcı olan bir kitap. Kitabın yazarı Julia Cameron, bir eğitmen, şair, oyun yazarı, film yapımcısı. Julia Cameron, bir sanatçının işini ortaya koymak için çabalarken önüne çıkan düşünsel engelleri aşması için ne yapması gerektiğini kendi geliştirdiği pratik egzersiz ve araçlarla açıklıyor. Herkesin yaratıcı bir yönü olduğuna inanan Cameron, tek yapmamız gerekenin kendimize yaratıcı olmak için izin vermemiz gerektiği olduğunu söylüyor, bunu yapamayanların ise bu yönlerini neyin bastırdığını bulmaları gerektiğini ekliyor. Bu kitapta yer alan bilgi ve öneriler sadece sanatçılar için değil, herkes tarafından kullanılabilecek nitelikte.

Kitabın öne sürdüğü iki önemli araç "sabah sayfaları (morning pages)" ve "sanatçı buluşmaları (the artist's date)".

#### [Morning Pages](#morning-pages)

Morning Pages, her sabah ilk iş olarak aklınızda beliren düşünceleri el yazınızla üç sayfa A4 kağıda yazmayı gerektiriyor. Amacı anlamlı veya anlamsız bilinçaltınızda yatan her şeyi kağıda dökmek. Bu nedenle sabah - belki normal uyanma saatinizden yarım saat önce kalkarak - güne başlamadan hemen önce yazılması çok önemli.

Julia Cameron, önemli olanın yazmak olduğunu hatırlatıyor, aklınızdan geçenlerin o anda saçma olduğunu düşünseniz bile yazmanız gerekiyor. Çünkü bu düşünceler sizin yaratıcılığınızın önünde bir engel ve sizi yavaşlatıyorlar. Bazen de gerçekten yapmak istediklerinizi bu şekilde fark etmeniz mümkün oluyor.

Yazdıklarınızı da en azından ilk 8 hafta süresince okumamanız gerekiyor. Yazdıklarınız size özel ve aslında yazmanın da herhangi bir doğru yöntemi yok. Uyandıktan hemen sonra kendi iç sesinizi ve aklınızdan geçenleri kağıda el yazınızla dökmeniz yeterli.

#### [The Artist's Date](#the-artists-date)
{: #the-artists-date }

The Artist's Date, sadece yaratıcı yönünüzle vakit geçirmek için önceden bir gün ve saat belirleyip eğlenceli bir şeyler yapmanızı gerektiriyor. Belki resim çekmek, belki müzeye veya sergiye gitmek, belki sahilde bir yürüyüş ya da bir konsere gitmek gibi. Bunun için haftada bir kez iki saat ayırmanız yeterli.

#### [12 Haftalık Program](#oniki-haftalik-program)
{: #oniki-haftalik-program }

1. 1\. hafta - Güven duygusunu yeniden kazanmak
2. 2\. hafta - Kimlik duyusunu yeniden kazanmak
3. 3\. hafta - Güç duyusunu yeniden kazanmak
4. 4\. hafta - Bütünlük duyusunu yeniden kazanmak
5. 5\. hafta - Olasılık duyusunu yeniden kazanmak
6. 6\. hafta - Bereket duyusunu yeniden kazanmak
7. 7\. hafta - İlişki kurma duyusunu yeniden kazanmak
8. 8\. hafta - Direnç duyusunu yeniden kazanmak
9. 9\. hafta - Şefkat duyusunu yeniden kazanmak
10. 10\. hafta - Nefsi koruma duyusunu yeniden kazanmak
11. 11\. hafta - Özerklik duyusunu yeniden kazanmak
12. 12\. hafta - Bir inanç hissi geliştirmek
