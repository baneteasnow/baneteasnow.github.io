---
layout: post  
category: book2  
title: "Joy, Inc. | Richard Sheridan (Kitap)"  
kitap: "Joy, Inc.: How We Built a Workplace People Love"  
tr: "Keyif A.Ş. - Çalışmaktan Keyif Alınan Bir İşyeri"  
yazar: "Richard Sheridan"  
yil: "2016"  
sayfa: "280"  
goodreads: "https://www.goodreads.com/book/show/18079560-joy-inc"
description: "Keyif A.Ş., yazılım firması Menlo Innovations'un ekstrem programcılık ile 'keyifle çalışılan' bir iş yeri haline gelmesini konu alıyor."
published: true
last_modified_at: 2023-01-14
posted: 2018-02-17
tag: "çalışma yaşamı"
instagram: "no"
insta: "no"
reread: "no"
rating: "4"
num: "82"
image: "/assets/old/joy-inc.jpg"
---

Richard Sheridan, küçük yaşta kullandığı programlama dili sayesinde mesleğini seçer ve Michigan Üniversitesi'nde Bilgisayar Bilimleri ve Bilgisayar Mühendisliği alanında lisans ve yüksek lisans diplomasını alır. Ardından, Ann Arbor'da bazı teknoloji firmalarında programcılıktan başkan yardımcılığına uzanan bir kariyeri olur. Ancak kariyerinin ortasında yaşadığı tükenmişlik sendromu onu başka bir şeyler yapmaya ve bir arayışa iter. Bu süreçte çalıştığı Interface Systems firmasında AR-GE bölümünün başkan yardımcısı olur. Bu dönemde iki önemli keşfi olur. İlki, Kent Beck'in Wiki'sinde Ekstrem Programlama ile ilgili olarak okuduklarıdır. Kısa süre sonra Kent Beck aynı ismi taşıyan bir kitap yayınlar. Kitabında, büyük değişimlere dayalı yazılım programcılığına yönelik radikal br değişimden bahsetmektedir. Richard Sheridan, bu kitabı okumasından birkaç hafta sonra, izlediği bir haber programında Palo Alto şehrindeki ünlü endüstriyel tasarım firması İDEO'da ekstrem programcılığın bir benzerinin uygulandığını görür.  
  
Peki, *"Ekstrem Programcılık"* Nedir?  
  
Yakın işbirliğine dayalı ekip çalışması, müşterilerin ne istediğini en iyi şekilde anlamaya odaklanmak, tasarım odaklı düşünme, çalışma alanını açık ve engelsiz hale getirmek, projeleri elle yazılmış not kağıtları ile yönetmek, büyük projeleri daha kısa süreli ve ölçümlenebilir döngülere ayırmak ve çalışanları ikili gruplar halinde çalıştırmak, tüm çalışanların diğer çalışanların ne üzerinde çalıştıklarını kolayca takip edebilmesi, çalışma gruplarının haftalık olarak belirlenmesi, gerekli hallerde diğer ekiplerin geride kalana destek vermesi gibi ilkeler ekstrem programcılığın temelini oluşturmaktadır.  
  
Richard Sheridan, bu çalışma yöntemini önce bir deney şeklinde başlatır ve tepkilere bakar. Belli bir süre sonra, bu çalışma tarzını esas olarak benimserler. Eylül 2000'de Interface Systems yüksek bir rakama el değiştirir. Ancak, 2001 yılında internet balonunun patlaması ile birlikte firma kapanır. Aynı yıl, Richard Sheridan ve arkadaşları, kitaba da konu olan Menlo Innovations LLC firmasını kurarlar.  
  
Kitap, ABD'nin Michigan eyaletinde Ann Arbor'da yer alan yazılım firması Menlo İnnovations'un ekstrem programcılık ile "keyifle çalışılan" bir iş yeri haline gelmesini konu alıyor, çalışma ortamlarında ve yöntemlerinde neleri değiştirdiklerini anlatıyor.  
  
Giriş bölümünde keyif şöyle tanımlanıyor (sayfa 17):  
  
> Keyif, hedeflediğiniz kitle tarafından memnuniyetle kullanılabilecek ve geniş ölçüde benimsenebilecek bir şey tasarlamak ve üretmektir.  
  
Ayrıca, keyif ve mutluluk kavramlarının aynı şey olmadığı hatırlatılıyor:  
- Keyif, daha derin, daha anlamlı ve işe yarar şeyleri çağrıştırır.  
- Mutluluk, daha ziyade, geçici bir ruh halidir.  
- Her an mutlu olmadan da keyifli olabilirsiniz.  
  
Bugün Menlo Innovations, dünyanın dört bir yanından ziyaretçileri ofisine çeken, çalışanlarının bağlılık oranı ile müşterilerin memnuniyet oranları oldukça yüksek, ve çeşitli ödüller kazanan bir firma.  
