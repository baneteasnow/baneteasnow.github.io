---
layout: post
category: book
title: "Mothers Who Can't Love | Susan Forward (Kitap)"
kitap: "Mothers Who Can't Love - A Healing Guide For Daughters"
tr: "Sevgisiz Anneler - Yetişkin Kızlar İçin İyileştirici Bir Rehber"
yazar: "Susan Forward"
yil: "2021"
sayfa: "311"
goodreads: "https://www.goodreads.com/book/show/17331330-mothers-who-can-t-love"
description: "Susan Forward, Sevgisiz Anneler isimli kitabında ise anne-kız ilişkisinde ki olumsuz deneyimlere değiniyor."
last_modified_at: 2022-07-21
published: true
posted: 2022-07-21
tag: "psikoloji"
instagram: "no"
image: "/assets/new/mothers-who-cant-love.jpg"
---

<span class='link1'>[Zor Bir Ailede Büyümek](https://www.nonfictionbooks.xyz/toxic-parents.html)</span> isimli kitabında bir kişinin anne babası ile olan ilişkisinin yetişkinlikteki hayatını, kişiliğini, aldığı kararları, hayata bakışını nasıl şekillendirdiğini inceleyen Susan Forward, Sevgisiz Anneler isimli kitabında ise anne-kız ilişkisinde ki olumsuz deneyimlere değiniyor. 

Kitap iyi bir annenin nasıl olacağı sorusu ile başlıyor. İyi bir anne, asla kusursuz değildir; tam tersine kendi yaralarına, duygusal yüklerine, kendi ihtiyaçlarına rağmen kızına değerli ve güvende olduğunu hissettirir, kızına özsaygısını kazandırır. Kızının her zaman yanında bulunamasa da, onu bazen kırsa da, onu gerçek anlamda destekleyerek tüm bunları en kısa zamanda telafi edebiliyorsa iyi bir annedir. Pek çok kadın, özellikle de anne adayı olduklarında, kendi annelerinin duygusal yörüngesinden kurutulmak için çaba harcamaya başlarlar, asla 'anneleri gibi bir anne' olmayacaklarını söylerler. Annelerinden yeterince sevgi görmemiş olan kadınlar hayatlarında bir boşluk hissi taşırlar, kendileri ile hiçbir zaman tam anlamıyla barışık olamazlar. 

Bir çocuk annesine ve anne sevgisine ihtiyaç duyar. Bu sevgiden mahrum kalırsa, kendini suçlu hisseder. Eleştirilen, yok sayılan, istismar edilen ya da sevgisiz bir anne tarafında boğulan küçük bir kız, kendi kendine, asla yeterince iyi ya da sevilebilir, asla başarı ve mutluluğu hak edecek kadar akıllı, güzel ya da kabul edilebilir olmayacağını söyleyen bir yetişkine dönüşür. Çünkü _eğer sevgi ve şefkate layık olsaydın_, der içindeki fısıltı, _annen bunları sana verirdi_. (sayfa 16)

Susan Forward öncelikle sevgisiz anneleri beş kategoride toparlıyor. Bu kategoriler arasında sınırlar keskin değil, yani bir anne birden fazla kategoriye ait davranışlar gösterebilir.

- Aşırı narsist anne - 'Peki ya ben?'
	- anne, kızına rakibiymiş gibi davranır, onun güvenini zedelemekte bir sakınca görmez.
	- anne, tüm dikkatin kendisinde olmasını ister.
	- anne, sadece kendisi ile meşguldür.
- Boğucu anne - 'Sen benim hayatımsın'
	- kendi duygusal ihtiyaçları için kızını kullanır.
	- anne kız arasında sınır kalmaz, ilişki kız tarafında katlanılmaz hale gelir.
	- anne kızının bağımsız olmasını engellemenin peşindedir.
- Kontrolcü anne - 'Çünkü ben öyle istiyorum'
	- anne, kendi hayatında pek çok alanda güçsüz hissetmektedir ve hayatındaki boşluğu doldurmak için kızını kullanır.
	- anne, kızını kendi mutluluğundan sorumlu kişi olarak görmektedir.
- Anneliğe ihtiyacı olan anne - 'Sen olmasan hiçbir şey yapamam'
	- anne genellikle depresyondadır ya da kurtulamadığı bir bağımlılığı vardır.
	- kız çocuk, küçük yaşlardan itibaren hem annesin hem de ailenin geri kalanına bakmaktadır. Roller değişmiş gibidir.
	- kız çocuk, kendi çocukluğunu yaşayamaz.
- İhmal eden, suistimal eden ve döven anneler - 'Tam bir baş belasısın'
	- anne çocuğunu korumaktan acizdir, kız çocuk bu nedenle hayatı boyunca ağır duygusal yaralar taşır.

Her bir kategori örneklerle net şekilde açıklanıyor ve kitabın son kısmında ise sevgisiz annelerin yol açtığı hasarı gidermek ve onlarla başa çıkabilmek için çeşitli uygulamalar paylaşılıyor. 

