---
layout: post
category: book
title: "Feng Shui: Arranging Your Home to Change Your Life | Kirsten M. Lagatree (Kitap)"
kitap: "Feng Shui: Arranging Your Home to Change Your Life"
tr: "Evinizi ve İşyerinizi Feng Shui Kurallarına Göre Düzenleyerek, Yaşamınızda Büyük Değişimler Yaratabilirsiniz"
yazar: "Kirsten M. Lagatree"
yil: "2020"
sayfa: "112"
goodreads: "https://www.goodreads.com/en/book/show/344899"
description: "Kökeni Çin'e dayanan Feng Shui'nin temel amacı evrende ve doğada uyum ve dengenin sürdürülmesidir. Bu kitapta, Feng Shui'nin geçmişi ve temel unsurları ele alınıyor."
last_modified_at: 2023-01-20
published: true
posted: 2023-01-20
tag: "lifestyle"
reread: "no"
rating: "4"
num: "296"
eng: "Feng Shui: Arranging Your Home to Change Your Life by Kirsten M. Lagatree is a guidebook that explains the principles of feng shui, an ancient Chinese practice of arranging one's environment to promote harmony and balance. The book provides readers with practical tips on how to apply feng shui principles to their homes and create a space that supports their physical, emotional, and spiritual well-being. Lagatree explains the meaning of various feng shui elements such as color, light, and furniture placement, and how they can affect energy flow in a space. She also covers common challenges such as clutter, small spaces, and shared living arrangements."
image: "/assets/new/feng-shui-arranging-your-home-to-change-your-life.jpg"
---

Kökeni Çin'e dayanan Feng Shui'nin temel amacı evrende ve doğada uyum ve dengenin sürdürülmesidir. İnsanlar, yerküre ve evren, kozmik enerji yani chi aracılığıyla karşılıklı ilişki içindedir.

Bir evin yeri, içindeki eşyalar ve bu eşyaların nasıl yerleştirildiği, her bir odada kullanılan renkler ve benzer etkenler o ortamın dengeli mi, dengesiz mi, güç verici mi, yoksa tüketici mi, olumlu mu olumsuz mu olacağını belirler. Feng Shui kurallarını uygulayarak dengeli bir ortam yaratmak mümkündür. Feng Shui, insanın kaderini iyi yönlendirmek amacıyla fiziksel çevresini düzenlemesini içeren kadim bir sanattır.

Feng shui uygulamasında çeşitli akımlar vardır: - Toprak Şekli / Şekil Okulu

- İnsanın içinde yaşadığı coğrafya onun yaşamını nasıl etkiler?
- Pusula Okulu
- Pusulanın farklı yönleri farklı etkiler getirir.
- Siyah Şapka Okulu
- California - Berkeley Üniversitesi'nin öncülüğünde feng shui daha fazla duruma uyarlanabilir hale gelmiştir. Analiz için bir binanın ya da odanın giriş kapısı başlama noktası kabul edilir. Bu okul, sade ve basit olması nedeniyle batıda popüler hale gelmiştir.

Feng Shui, insanın kaderini iyi yönlendirmek amacıyla fiziksel çevresini düzenlemesini içeren kadim bir sanattır. Kişisel çevrede denge ve uyum yaratmak için renklerin ve şekillerin yanı sıra, beş ana unsur - toprak, su, ateş, metal ve ağaç - birbiri ile kaynaştırıp uyumlamak gereklidir. Böylece, evrenin iki zıt fakat birbirini tamamlayan gücü, yin ve yang güçleri arasında denge sağlanır.

Yin dişi, karanlık, pasif, yerküre, ay, alıcılık, karanlık, soğuk, ölümü; yang ise erkek, aydınlık, aktif, ejderha, şiddetli, güçlü, sıcak, hareketli, canlı, gökyüzü, güneş, yaşamı temsil eder. Bu zıt güçler birbirlerini tamamlar. Varoluşları birbirlerine bağlıdır. Evren, bunlar arasında bir denge gerektirir.

Chi, yeri, göğü dolaşan ve yaşam gücünü getiren görünmez enerji akışıdır. Doğayı yansıtacak biçimde yumuşak kavisler çizerek aktığı zaman en iyi sonuçları doğurur.

#### [Bagua Haritası](#bagua-map)

{: #bagua-map }

Bagua haritası, sekizgen şekli yin/yang sembollerini içerir ve onun sekiz kenarı pusuladaki sekiz ayrı yönü temsil eder. Pusulanın sekiz yönü feng shuinin temel unsurlarıdır.

![Bagua Haritası - sayfa 32](/assets/graph/2023-01-20/bagua-map.jpg)

<center> "Bagua Haritası" - sayfa 32</center>

- Güney - haritanın tepesinde yer alır. Öğle vaktini, yaz mevsimini temsil eder. Isı, ateş ve kırmızı renk (kutlama ve mutluluk rengi) ile ilişkilidir. Ün, servet, kısmet, şenlik güney tarafından yönetilir.
- Batı - rengi beyazdır, metal parlaklığıdır. Sonbahar ve hasatla ilişkilidir. Saflık ve çocukları ifade eder.
- Kuzey - soğuk hava, rüzgara açık oluş, şiddetli kara kış. Su. (Parayı da simgler). Meslekler ve ticaret.
- Doğu - Büyüme, sağlık ve aile yaşamı. İlkbahar. Gençlik ve yeşil renk. Ejderha. Uyum ve refah.
- Güneydoğu - Bolluk ve zenginlik. Mor.
- Güneybatı - Evlilik ve birliktelikler. Toprağın rengi, sarı.
- Kuzeydoğu - Akademik başarı. Turkuvaz.
- Kuzeybatı - Yolculuk, ev dışı hobiler. Gri renk.

#### [Beş Ana Unsur](#bes-ana-unsur)

{: #bes-ana-unsur }

Yaratıcı devre içinde yanan odun (ağaç) ateşi besler; ateş küllerinden toprak üretir; sonra, toprak maden cevheri oluşturarak metal yaratır; metal yüzeyindeki buğulaşmadan su meydana gelir; ve su da bitkileri ve ağaçları yaratıp besler.

![Beş Ana Unsur - sayfa 37](/assets/graph/2023-01-20/ana-unsurlar.jpg)

<center> "Beş Ana Unsur" - sayfa 37</center>

Yıkıcı devre içinde ise ateş metali eritir; metal ağacı keser; ağaç toprağı çürütür; toprak suyu bulandırıp çamurlandırır; su ise ateşi söndürür.
