---
layout: post
category: book
title: "The Cult of We | Eliot Brown, Maureen Farrell (Kitap)"
kitap: "The Cult of We: WeWork, Adam Neumann, and the Great Startup Delusion"
tr: "-"
yazar: "Eliot Brown, Maureen Farrell"
yil: "2021"
sayfa: "504"
goodreads: "https://www.goodreads.com/en/book/show/54998264"
description: "The Cult of We, şirketlere ortak çalışma alanı ve ofis ortamı sağlamak üzere Adam Neumann ve Miguel McKelvey tarafından kurulan WeWork'ün 2010-2019 yılları arasında yükseliş ve düşüş hikayesini anlatıyor."
last_modified_at: 2023-01-14
published: true
posted: 2022-08-05
tag: "marka profili"
instagram: "no"
insta: "no"
reread: "no"
rating: "5"
eng: "-"
image: "/assets/new/the-cult-of-we.jpg"
---

The Cult of We, şirketlere ortak çalışma alanı ve ofis ortamı sağlamak üzere Adam Neumann ve Miguel McKelvey tarafından kurulan WeWork'ün 2010-2019 yılları arasında yükseliş ve düşüş hikayesini anlatıyor. New York'un SoHo bölgesinde paylaşımlı çalışma alanı mantığı ile kurulan ve pek çok ülkeye yayılan WeWork, eski CEO'su Neumann'ın hatalı yönetim uygulamaları ile kaçınılmaz bir krize girmiş, neredeyse batma noktasına gelmiştir. 

Çalışma hayatına çocuk giysileri satarak başlayan Neumann, farklı kişilik yapısı ve karizmatik liderlik anlayışı ile farklı zamanlarda pek çok yatırımcıdan destek almayı başarmıştır. WeWork, bir noktada ABD'nin en değerli startuplarından biri haline gelmiştir. Neredeyse sıfırdan başlayarak milyonlarca dolarlık yatırım toplayan Neumann ve ailesi, ölçüsüz harcamalar yaparak, özel jetlerde uçarak, bilgi sahibi olmadıkları alanlarda şirketler açarak, çalışanlarına yüksek miktarlarda ek ödemeler yaparak, gösterişli kutlama partileri yaparak şirkete gelen yatırımları kötüye kullanmışlardır. 

WeWork'ün yaptığı başlıca hatalardan biri bir gayrimenkül şirketi olmasına rağmen öyle olmadığını iddia etmesidir. İş modeli boş binaların uzun dönemli olarak kiralanıp (veya nadir durumlarda satın alınıp) modern görünümlü ofis çalışma alanlarına dönüştürülmesi ve masalara veya mini ofislere bölünerek kısa dönemli olarak kiralanmasıdır. Kendilerini bir teknoloji firması olarak tanıtmakta ısrar eden eski CEO Neumann, işin teknoloji ile olan bağlantısını açıklamaktan ısrarla kaçınmıştır.

Kitapta WeWork'ün yarattığı balon ayrıntıları ile anlatılıyor ve Silikon Vadisi'nin ünlü yatırımcılarının bu şirkete neden yatırım yapmayı sürdürdükleri de tartışılıyor.

