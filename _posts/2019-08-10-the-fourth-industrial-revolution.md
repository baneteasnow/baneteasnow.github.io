---
layout: post  
category: book2  
title: "The Fourth Industrial Revolution | Klaus Schwab (Kitap)"  
kitap: "The Fourth Industrial Revolution"  
tr: "Dördüncü Sanayi Devrimi"  
yazar: "Klaus Schwab"  
yil: "2016"  
sayfa: "196"  
goodreads: "https://www.goodreads.com/book/show/28570175-the-fourth-industrial-revolution"
description: "Dördüncü Sanayi Devrimi, dördüncü sanayi devrimine ve bu devrimin etkilerine odaklanıyor. Kitabın yazarı Klaus Schwab."
published: true
last_modified_at: 2023-01-14
posted: 2019-08-10
tag: "teknoloji"
insta: "no"
reread: "no"
rating: "4"
num: "141"
image: "/assets/old/the-fourth-industrial-revolution.jpg"
---

Dördüncü Sanayi Devrimi, dördüncü sanayi devrimine ve bu devrimin etkilerine odaklanıyor. Kitabın yazarı Klaus Schwab, World Economic Forum'un kurucusu. Schwab, bazı akademisyenler ve profesyonellerin günümüzde yaşanan gelişmeleri henüz üçüncü sanayi devriminin bir parçası olarak gördüklerini vurguluyor. Ancak, yaşanan gelişmelerin kapsamı ve karmaşıklığı değerlendirildiğinde, hız (üstel artış), genişlik ve derinlik (benzeri görülmedik paradigma değişimleri), sistem etkisi (sistemlerin bütünsel dönüşümü) de göz önüne alındığında, aslında dördüncü sanayi devrimini yaşamakta olduğumuzu belirtiyor.  
  
Schwab, bu kitabı yazma amacı ile ilgili olarak şunları söylüyor:  
  
Bu kitabı yazmadaki amacım, dördüncü sanayi devriminin ne olduğu, neler getireceği, bizi nasıl etkileyeceği ve onu ortak yarara yönlendirmek için neler yapılabileceği hakkında bir başlangıç metni sunmaktır. Bu kitap geleceğe ilgi duyanlar, kendilerini bu devrimci değişimin fırsatlarını dünyayı daha iyi bir yer haline getirmek için kullanmaya adamış insanlar içindir. (sayfa 11)  
  
Kitap, üç bölümden oluşuyor. Birinci bölüm, dördüncü sanayi devrimi ile ilgili genel bir değerlendirme yapıyor. İkinci bölüm, dönüştürücü teknolojileri (fiziksel, dijital, biyolojik) inceliyor. Üçüncü bölüm ise, dördüncü sanayi devriminin etkilerini inceliyor. Bu etkiler arasında ekonomi, şirketler, ulusal ve küresel, toplum ve birey var.  

Kitap, gelecekle ilgili bir değerlendirme ile son buluyor. Kitabın sonunda ise "Derin Değişimler" başlığını taşıyan ek bir bölüm var.  
  
