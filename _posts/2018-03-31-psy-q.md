---
layout: post
category: book2
title: "PSY-Q | Ben Ambridge (Kitap)"
kitap: "Psy-Q: A Mind-Bending Miscellany Of Everyday Psychology"
tr: "PSY-Q - Ev Tipi Psikoloji Laboratuvarı"
yazar: "Ben Ambridge"
yil: "2017"
sayfa: "344"
goodreads: "https://www.goodreads.com/book/show/20893447-psy-q"
description: "PSY-Q, çeşitli testlerle ve araştırmalarla psikoloji bilimini anlatıyor. "
published: true
last_modified_at: 2023-01-14
posted: 2018-03-31
tag: "psikoloji"
reread: "no"
rating: "4"
num: "88"
eng: "PSY-Q summarises scientifically accepted and interesting psychology studies of modern times in an easy to read way."
image: "/assets/old/psy-q.jpg"
---

Psikolojiye ilgi duyanların merakla okuyacağı Psy-Q'da çeşitli mini quizler, testler, istatistikler yer alıyor. Bazı bölümlerin sonunda ilgili web siteleri ve okuma önerileri de var. Kitap, Rorschach Leke Testi ile başlıyor ve ilk sayfalarda bir kişilik testi yer alıyor. Burçlar, IQ testi, E-IQ (duygusal zeka) testi ve psikoloji konulu deneylerden çeşitli örnekler paylaşılıyor. Kitabın ilerleyen bölümlerinde insan beyninin nasıl çalıştığı, bilinçaltı, rüyalar ve yorumu, öğrenme ve uyku arasındaki ilişki, insan psikolojisinin az bilinen yönleri gibi farklı konulara değinilmiş.

Kitabı satın alırken özellikle alt başlığı olan "ev tipi psikoloji laboratuvarı" tanımlaması dikkatimi çekmişti. Kitapta okuyucuyu yönlendiren testler ve bulmacalar, özellikle psikolojiye ve psikoloji ile ilgili deneylere ve istatistiklere ilgi duyanları memnun edecek nitelikte. Yazar, kitabı önsözde şu şekilde anlatmış ve kitabını özetlemiş:

Zekayı gösteren IQ terimini duymuşsunuzdur. Peki, ya PSY-Q? Acaba kendinizi ne kadar tanıyor ve anlıyorsunuz? Başka insanların davranışlarını, hatta kendi davranışlarınızı tahmin etmede ne kadar başarılısınız?

Bu kitabın amacı, insanların yaptıkları bütün şeyleri nasıl ve niçin yaptıklarına dair psikolojinin verdiği cevapları sizinle paylaşmak.

Psy-Q, sadece araştırmaları anlatmıyor; o, bu araştırmaların bizzat kendisi. Bu kitapta kişiliğinizi, zekanızı, ahlaki değerlerinizi, düşünme biçiminizi, güdüselliğinizi, çizim yeteneğinizi, mantıksal akıl yürütme becerinizi, müzik zevkinizi, çoklu görev becerinizi, görsel ve zihinsel yanılsamalara yatkınlığınızı ve karşı cinste neleri tercih ettiğinizi öğreneceksiniz. Belli bir tür olarak nasıl düşündüğümüzü, gördüğümüzü, başkalarına nasıl davrandığımızı öğreneceksiniz. Şaşıracak, hayret edecek, eğlenecek, kızacak, dehşete düşecek, dumura uğrayacaksınız. Bir psikoloğa dönüşecek, kendi sonuçlarınızla karşılaştırmak için arkadaşlarınızdan ve yakınlarınızdan testlerini yapmasını isteyeceksiniz. Araştırmaların online versiyonlarını tamamlamak için bilgisayarınıza koşacaksınız. Yolculuğunuzun sonunda, umarım, 'psikoloji her şeydir' sözünün ne demek olduğunu, insana ait olup da şu ya da bu şekilde deneysel psikolojinin yöntemlerini kullanarak sorgulanamayacak hiçbir şey olmadığını anlayacaksınız.
