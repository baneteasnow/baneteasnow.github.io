---
layout: post  
category: book2  
title: "The Little Book of Hygge | Meik Wiking (Kitap)"  
kitap: "The Little Book of Hygge"  
tr: "Hygge - Danimarkalıların Mutluluk Sırrı"  
yazar: "Meik Wiking"  
yil: "2017"  
sayfa: "288"  
goodreads: "https://www.goodreads.com/book/show/30045683-the-little-book-of-hygge"
description: "Hygge, Danimarka'nın günlük yaşamına odaklaniyor, Danimarka'daki yaşam tarzından kesitler sunuyor."
published: true
last_modified_at: 2023-01-14
posted: 2019-09-28
tag: "lifestyle"
insta: "no"
reread: "no"
rating: "5"
num: "148"
image: "/assets/old/the-little-book-of-hygge.jpg"
---

Hygge, Danimarka'nın günlük yaşamına odaklanan bir kitap, küçük dokunuşlarla mutlu bir ortam yaratmanın mümkün olduğunu aktarıyor okuyucuya. Kitapta bir yaşam tarzından kesitler sunuluyor aslında.  
  
Farklı kurumlar tarafından çeşitli zamanlarda gerçekleştirilen araştırmalarda, Danimarka’nın mutluluk seviyesinin diğer ülkelere göre, oldukça yüksek olduğu defalarca kanıtlandı. Elbette, Danimarka’da yaşayanların da günlük sorunları, gelecek kaygıları, endişeleri, ekonomik sıkıntıları var. Ancak, bu kitap Danimarka’da neyin farklı olduğuna odaklanıyor.  
  
Farklı olan şeylerin başında 'güven' var. İnsanlar birbirlerine güveniyorlar, örneğin köylerde meyve - sebze satanlar, yol kenarında tezgahlarını açıyorlar ve yanına da bozuk para bırakıyorlar. Meyve sebze satın alan kişiler de, istedikleri kadarı alıp parasını tezgaha bırakıyorlar, gerekli ise para üstlerini alıp gidiyorlar. Tezgahın başında kimse beklemiyor.  
  
Geleceğe dair kaygılar da oldukça yüksek aslında, ancak eğitim veya kariyerle ilgili olarak alınan yanlış kararlar telafi ediliyor, en önemlisi de hayallerini gerçekçi beklentiler üzerine kuruyorlar. Toplumda cinsiyet eşitliği ve seçimlere saygı var. Kimse, hangi nedenle olursa olsun kendini diğerlerinden daha iyi olarak görmüyor. Bireysel rekabetin özendirilmesi yerine takım olarak hareket etmek küçük yaşlardan itibaren herkese aşılanıyor.  
  
Bizler vergi ödemiyoruz, toplumumuza yatırım yapıyoruz. Danimarka’da esenliğin yüksek düzeylerde olmasını anlamanın anahtarı, refah modelinin toplumdaki riskleri, belirsizliği ve endişeyi azaltarak aşırı mutsuzluğu önleyebilmesidir. (Sayfa 9)  
  
İş-özel yaşam dengesi, aile ve arkadaşlarla geçirilen kaliteli zaman ve huzurlu bir ortam inanılmaz önemli. Hygge kavramı da bu noktada devreye giriyor. Bu kavramın, diğer dillerde tam bir karşılığı yok, seçilen kelimeler anlamını karşılamakta yetersiz kalıyor.  
  
Danimarka’nın coğrafi konumu nedeni ile, iklimi Türkiye’den farklı. Havanın soğuk olduğu, hatta fırtınalı ve yağmurlu olan gün sayısının yıl boyunca fazla olması, zamanın daha çok iç mekanda özellikle de evlerde geçmesine neden oluyor. Danimarkalılar da uzun saatler geçirecekleri evlerine daha rahat ve huzurlu bir ortam katarak ana odaklanıyorlar. Hygge, tabii ki havalar işindiğında da sona ermiyor. Pikniklerle, doğada yapılan yürüyüşlerle devam ediyor.  
  
Hygge bir yaşam tarzı aslında. Kitap boyunca, bu ortamı yaratmanın ipuçları paylaşılıyor. Örneğin, tüm ailenin yan yana mutfakta hazırladığı yemekler ya da 3-4 arkadaşın herbirinin katkı sağladığı sofralar başlıca birer hygge aktivitesi. Sıcak içecekler vazgeçilmez, birçok kişinin ilk tercihi kahve. Mumlar, şömine, masa oyunları, şekerleme ve tatlılar, kitap okumak, fırtınalı havalar çoğu kişi tarafından hygge ile bağdaştırılıyor.  
  
##### [Hygge Manifestosu](#hygge-manifestosu)
{: #hygge-manifestosu }
  
- Ortam - Işıkları söndürün.  
- Zihin - Burada, şu anda var olun. Telefonları kapatın.  
- Keyif - Kahve, çikolata, kurabiye, pasta, şekerlemeler.  
- Eşitlik - Biz, benden üstün gelir. Görevleri paylaşın.  
- Şükran - Şükran duyun. Ne kadar çok, o kadar iyi.  
- Uyum içinde ol - Bu, bir yarışma değil. Seni zaten seviyoruz. Başarılarından bahsedip kedini kanıtlamana gerek yok.  
- Rahatlık - Rahatlayın. Bir mola verin. Kendinizi rahat bırakırsanız, her şey daha iyi olur.  
- Ateşkes - Dram yaratmaya gerek yok. Ayrıca, politika tartışmaları yapmanın çoğu zaman kimseye faydası yok.  
- Birliktelik - İyi ilişkiler kurun ve güzel anlar yaratın. '... yaptığımız zamanı hatırlıyor musun?' Dediğiniz hatıralar olsun.  
- Sığınak - Evinizi, kabileniz olarak görün. Burası huzur ve güven alanıdır.  
  
Yazar, Hygge’nin her ne kadar soyut bir kavram olsa da, beş duyuya hitap ettiğini belirtiyor. Hygge’nin tadı, tanıdık, tatlı ve huzur vericidir. Örneğin bir bardak çayı daha hyggeliğe yapmak için içine biraz bal katmak yeterlidir. Hygge’nin sesi aslında sessizliktir. Yağmurun sesi, pencereye vuran rüzgarın sesi, ve eğer varsa şöminede yananodunlarınn kıvılcımları ve cızırltıları en hyggeligt (adj.) seslerdendir. Size güven veren, belki çocukluğunuza götüren kokular Hygge’nin kokusudur. Örneğin, taze ekmek kokusu, fırından yeni çıkmış kek kokusu gibi. Hygge’nin dokunuşu ise ahşap bir masa, sıcak seramik bir bardak gibidir. Hygge’nin görünüşü ise, los, sade ve yavaştır.  
  
Hygge’nin ayrıntıları için 'Hygge” kitabı bir rehber niteliğinde. Kitabın yazarı, Meik Wiking, dünyaca ünlü Mutluluk Araştırmaları Enstitüsü’nün de başkanlığını yapıyor.  
  
