---
layout: post
category: book
title: "The 4-Hour Workweek | Tim Ferriss (Kitap)"
kitap: "The 4-Hour Work Week: Escape the 9-5, Live Anywhere and Join the New Rich"
tr: "4 Saatlik Hafta: Az Çalış, Çok Kazan ve İyi Yaşa!"
yazar: "Tim Ferriss"
yil: "2011"
sayfa: "275"
goodreads: "https://www.goodreads.com/book/show/368593.The_4_Hour_Workweek"
description: "Timothy Ferriss, 4 Saatlik Hafta isimli kitabında uzaktan çalışma düzenini kurarak hayalindeki yaşama nasıl ulaştığını anlatıyor."
published: true
last_modified_at: 2021-06-30
posted: 2021-06-30
tag: "kariyer"
image: "https://www.thebookish.de/assets/new/the-4-hour-workweek.jpg"
---

Timothy Ferriss, 4 Saatlik Hafta isimli kitabında uzaktan çalışma düzenini kurarak hayalindeki yaşama nasıl ulaştığını anlatıyor. Kitabın savunduğu bakış açısı daha fazla çalışmaya değil daha akılcı ve planlı çalışmaya dayanıyor. Başkalarına devredebileceği işleri ilgili kişilere veya birimlere devretmeyi gerektiriyor. Kitapta bu durum Hindistan'da bulunan firmalardan sanal asistanlık hizmeti satın alınması üzerinden örneklenerek anlatılmış.

Timothy Ferriss, 2004 yılına kadar oldukça yoğun çalıştığını ancak o yıl yaşadığı tükenmişlik sendromu nedeni ile çalışmaya ara verdiğini belirtiyor. Bu ara dönemde, dünyayı gezmeye başlıyor ve mobilite ile finansal özgürlüğün aslında aradığı şey olduğunu farkediyor. En büyük lüksün hemen şimdi elde edilebilen ve kullanılabilen şeyler olduğunu savunuyor. Kalıplara uyarak çalışmaktansa, kişinin kendi kurallarını belirlemesi gerektiğini vurguluyor. Kendi deneyimi ona oluşturduğu haftalık kısa çalışma süresini verimli kullandığı takdirde pek çok işi halledebildiğini göstermiş. Kitapta özellikle dikkat dağıtıcı unsurlardan uzak durarak bunu nasıl başardığını açıklıyor.

Ferriss, bir girişimcinin uzaktan kontrol edebileceği unsurlardan oluşan bir iş kurması ile veya bir ofis çalışanının haftalık programı üzerinde kontrol sağlaması ile hayalindeki hayata ulaşmanın mümkün olduğunu belirtiyor. Ancak, kitapta anlatılan yöntemin gerçek hayata uyarlanmasının pek de kolay olmadığını düşünüyorum.
