---
layout: post
category: book
title: "The 5 Love Languages | Gary Chapman (Kitap)"
kitap: "The 5 Love Languages: The Secret to Love that Lasts"
tr: "Beş Sevgi Dili - Sevdiğiniz İnsana Yürekten Bağlılığınızı Nasıl İfade Edersiniz"
yazar: "Gary Chapman"
yil: "2022"
sayfa: "226"
goodreads: "https://www.goodreads.com/book/show/23878688-the-5-love-languages"
description: "Evlilik danışmanı Gary Chapman, ikili romantik ilişkilerde insanların sevgiyi anladığı ve ifade ettiği beş farklı sevgi dilinin bulunduğunu anlatıyor. Bunlar, onaylayıcı kelimeler, kaliteli zaman, hediye alma, hizmet eylemleri, fiziksel temastır."
last_modified_at: 2023-02-17
published: true
posted: 2023-02-17
tag: "psikoloji"
instagram: "no"
insta: "no"
reread: "yes"
num: "306"
rating: "4"
image: "/assets/new/the-five-love-languages.jpg"
---

Birbirlerine duydukları büyük aşk ve sevgiyle evlenen insanlar, evlendikten sonra genellikle hayal ettiklerinden farklı bir tabloyla karşılaşıyorlar. Onlarca çifte evlilik danışmanlığı yapan Gary Chapman, ikili ilişkilerde bireylerin sevgi dillerinin birbirinden farklı olmasının karşılıklı olarak beklentilerin karşılanmamasının temel nedeni olduğunu belirtiyor. İnsanların sevgiyi anladığı ve ifade ettiği beş farklı sevgi dili vardır. Sevgi iletişiminde etkili olmak için öncelike karşı tarafın baskın sevgi dilini keşfetmek ve bu sevgi diline uygun davranmak gerektiğini kitap, örneklerle açıklıyor. 

Psikologlara göre sevildiğini hissetme ihtiyacı diğer tüm duygusal ihtiyaçlara baskın gelmektedir. İkili duygusal ilişkilerde sevgi ihtiyacı aşktan da önce gelir. 

İnsan aşık olduğu zaman, yaşadığı yoğun duyguların da etkisi ile, bu durumun sonsuza kadar devam edeceğini düşünür. Bir psikolog olan Dorothy Tennov'un gerçekleştirdiği bir araştırmaya göre, romantik olarak yaşanan tutku ortalama iki yıl canlı kalır. Bir insan aşık olduğu zaman, gözü başka hiçbir şeyi görmez hale gelir. Dolayısıyla, bu tutku sürekli olsaydı, karşılaşılan sonuçlar çok ağır olabilirdi.

Psikiyatr Scott Peck ve Psikolog Dorothy Tennov gibi pek çok araştırmacı aşık olmakla sevginin farklı kavramlar olduğunu vurgulamaktadır. Tennov bunun için üç neden sıralamıştır. 
	(1) aşk, iradeye bağlı veya bilinçli bir tercih değildir.  
	(2) aşk, gerçek sevgi değildir, çünkü yaşanması için çaba gerekmez.  
	(3) aşık olan kişi, karşısındakinin kişisel gelişimine katkıda bulunup bulunmadığını (veya tersini) sorgulamaz. 

Aşık olunca, insan hayatta ulaşabileceği en yüksek mutluluk seviyesine ulaşmış gibi hisseder, tek amacı içinde bulunduğu mükemmelliği korumaktır. Bunun temel nedenini Dr. Peck, aşık olmanın genetik açıdan belirlenmiş çiftleşme davranışının güdüsel bir unsuru olması olduğunu belirtir.

#### [Baskın Sevgi Dilleri](#baskin-sevgi-dilleri)
{: #baskin-sevgi-dilleri }

Eşinizin baskın sevgi dilini konuşmaya başlamak geçmişi değil ama geleceği olumlu yönde değiştirir.

##### [Onaylayıcı Kelimeler](#onaylayici-kelimeler)
{: #onaylayici-kelimeler }

Sevgiyi duygusal şekilde ifade etmenin yolu onu tamamlayan kelimeleri söylemektir. Bu kelimeler bir yönüyle onaylayıcı kelimelerdir. İltifat etmek de onaylayıcı kelimeler söylemenin bir yoludur. Aynı zamanda, bir  sözü söyleme biçimi de farklı mesaj verebilir. Bu nedenle konuşurken nasıl bir tavır izlediğimiz de çok büyük önem taşır.

##### [Kaliteli Zaman](#kaliteli-zaman)
{: #kaliteli-zaman }

Kaliteli zaman, belli bir süre boyunca tüm dikkatinizi ve ilginizi yanınızdaki kişiye odaklamanız anlamına gelir. Bu süre zarfında, sadece karşınızdaki kişiyle ilgilenip, onu dinlemek, onunla konuşmak, ona ilgi göstermek esastır. Baskın sevgi dili kaliteli zaman olan kişiler için böyle zamanlar sevildiklerini en çok hissettikleri anlar olacaktır. 

##### [Hediye Alma](#hediye-alma)
{: #hediye-alma }

Hediye verme eylemi herkes için derin bir anlama sahiptir. Baskın sevgi dili hediye alma olan bir kişinin bu eylemi somut olarak 'düşünüldüğünün' kanıtı olarak görmesi mümkündür. 

##### [Hizmet Eylemleri](#hizmet-eylemleri)
{: #hizmet-eylemleri }

Hizmet eylemleri, birlikte olduğunuz kişinin hoşuna giden şeyler yapmak anlamına gelir. Hizmet yoluyla yani onu sevindirecek şeyler yaparak, eşinize sevildiğini hissettirmeye çalışırsınız. 

##### [Fiziksel Temas](#fiziksel-temas)
{: #fiziksel-temas }

Fiziksel temas, eşler arasındaki sevgiyi iletmek için oldukça güçlü bir araçtır. 

#### [Baskın Sevgi Dilinizi Öğrenmek](#baskin-sevgi-dilinizi-ogrenmek)
{: #baskin-sevgi-dilinizi-ogrenmek }

Bir kişide yukarıda sayılan sevgi dilerinden bir tanesi baskın olabileceği gibi birden fazla sevgi dili de geçerli olabilir. Bir kişinin kendi baskın sevgi dilini bulması için üç yol önerilebilir:
	(1) En çok eşinizin yaptığı veya yapmadığı şeylerin hangileri sizi üzer? Sizi en çok kıran şeyin zıttı, muhtemelen kendi sevgi dilinizdir.  
	(2) Eşinizden en çok rica ettiğiniz şey nedir? En çok istediğiniz şey, muhtemelen size sevildiğinizi en çok hissettirecek şeydir.  
	(3) Eşinize sevginizi nasıl ifade ediyorsunuz? Sevgiyi ifade etme şekliniz, aynı zamanda sevildiğinizi hissetmenizi sağlayacak şeyin işareti olabilir.  

