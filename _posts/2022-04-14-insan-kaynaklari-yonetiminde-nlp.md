---
layout: post
category: book
title: "Insan Kaynakları Yönetiminde NLP | Elvan Acar (Kitap)"
kitap: "İnsan Kaynakları Yönetiminde NLP"
tr: "-"
yazar: "Elvan Acar"
yil: "2006"
sayfa: "272"
goodreads: "https://www.goodreads.com/book/show/54968118-the-code-breaker"
description: "İnsan Kaynakları Yönetiminde NLP isimli kitapta, Kişisel gelişim uygulamalarının başında yer alan NLP tekniklerinden bir örgütsel gelişim yöntemi olarak insan kaynakları yönetiminin daha etkin olabilmesi için nasıl yararlanılabileceği anlatılıyor."
last_modified_at: 2023-01-14
published: true
posted: 2022-04-14
tag: "yönetim"
instagram: "no"
insta: "no"
reread: "no"
rating: "2"
eng: "-"
no: "240"
image: "/assets/new/insan-kaynaklari-yonetiminde-nlp.jpg"
---

NLP (Sinir Dili Programlaması - Neuro-Linguistic Programming) dil kalıpları vasıtasıyla bireyin zihinsel süreçlerine etki etme ve bu sayede bireyin algısının kendi potansiyelini yüksek performansa dönüştürebilmesidir. Elvan Acar, insan kaynakları yönetiminde iş odaklı uygulamalardan uzaklaşılarak insan odaklı uygulamalara geçişte kullanılabilecek olan NLP'yi ayrıntılı olarak inceliyor. Ayrıca, İK fonksiyonlarında nasıl kullanılabileceğini açıklıyor. 

"NLP, bireyin duyuları, duyguları, zihinsel görüntüleri ve iç seslerini en iyi şekilde organize ederek, mevcut potansiyelini performansa dönüştürmesini sağlayan bir kişisel gelişim sistematiğidir." (sayfa 19)

NLP, iletişimin ve kişisel ilişkilerin geliştirilmesi, motivasyonun arttırılması, problemlere yaratıcı çözümler bulunması, zamanın etkin kullanılması, istenmeyen davranışların değiştirilmesi gibi amaçlarla kullanılmaktadır. 

NLP, hedefi belirlemek, duyusal açıdan keskin olmak, esnek olmak vw harekete geçmek temel ilkelerine dayanır. (sayfa 21)

NLP'nin dayandığı varsayımlar ise şöyledir (sayfa 22-28):
- İletişim mesajı alanın anladığı ölçüde gerçekleşir.
- Uyaranlar aynı olsa da algı ve tepki çok farklı olabilir.
- Dil deneyimi tanımlama aracıdır, bu doğrultuda bir deneyimin temsilidir.
- İnsan birbirini etkileyen alt sistemlerden oluşur.
- İstenilen sonuca ulaşıncaya dek davranışlar değiştirilmelidir. Seçenekler her zaman için seçeneksizliğe karşı tercih edilir.
- Bireyin gerçekliği dünyayı algılamasıyla bağlantılı olarak oluşur. 
- Birey,  belirli bir anda kendisi için en iyi olduğunu düşündüğü davranışı uygular.
- Davranış varolan bağlama göre değişkenlik gösterir.
- İstekleri ve hedeflerine ulaşmak için insan gerekli kaynaklara sahiptir.
- Bir kişi yapmışsa diğerleri de yapabilir.
- Bir kimsenin gerçekte ne istediğini davranışları gösterir.
- Her yeni olay bir öğrenme sürecidir.

Kitapta öncelikle NLP teknikleri ve çeşitli uygulamalar anlatılıyor, ilerleyen bölümlerde ise insan kaynakları yönetiminin birincil (işe alım, kariyer yönetimi, performans yönetimi, eğitim ve geliştirme) ve ikincil (motivasyon, öğrenen organizasyon, kişisel koçluk, zaman yönetimi, stres yönetimi) fonksiyonları açısından NLP'den nasıl yararlanılabileceği açıklanıyor. 
 
