---
layout: post
category: book
title: "Adventures in Human Being | Gavin Francis (Kitap)"
kitap: "Adventures in Human Being: A Grand Tour from the Cranium to the Calcaneum"
tr: "İnsan Vücuduna Seyahat: Tepeden Tırnağa Bir Büyük Macera"
yazar: "Gavin Francis"
yil: "2015"
sayfa: "266"
goodreads: "https://www.goodreads.com/book/show/25246544-adventures-in-human-being"
summary: "Adventures in Human Being, bir doktor olan Gavin Francis'in her biri insan vücudunda tek bir organa odaklanan 18 makalesinden oluşuyor."
last_modified_at: 2021-07-14
description: "Adventures in Human Being, bir doktor olan Gavin Francis'in her biri insan vücudunda tek bir organa odaklanan 18 makalesinden oluşuyor."
posted: 2021-07-14
image: "https://www.thebookish.de/assets/new/adventures-in-human-being.jpg"
---

Adventures in Human Being, bir doktor olan Gavin Francis'in her biri insan vücudunda tek bir organa odaklanan 18 makalesinden oluşuyor. Bugüne kadar, aile hekimi, cerrah ve acil servis doktoru olarak çalışmış olan Francis, okuyucuyu insan vücudunda adeta bir seyahate çıkarıyor. Öncelikle beyinden başlayarak sırasıyla gözler, yüz, kulak, akciğerler, kalp, omuzlar, kollar, bilekler ve eller, böbrek, karaciğer, mide, karın boşluğu, kalça, ayaklar ve parmaklara kadar devam eden bu seyahat ile hem kendi hastalarının hikayelerini paylaşıyor hem de çeşitli hastalıkların insanı nasıl etkilediği ile ilgili gözlemlerini aktarıyor.

İnsan anatomisini incelerken mitoloji, felsefe, tarih, doğa, sanat ve edebiyattan çeşitli örnekler ve anektotlar aktaran yazar, aynı zamanda dünyanın çeşitli bölgeleri arasındaki kültürel farklılıklara da konu ekseninde yer veriyor. Kitap, halen gizemini koruyan pek çok unsuru bünyesinde barındıran insan vücuduna farklı bir perspektiften bakıyor ve bir anlamda insanın aslında ne kadar da kırılgan olduğunu hatırlatıyor.

Kitapta, teknik terimler de oldukça az kullanılmış.
