---
layout: post
category: book
title: "15 Things You Should Give Up to Be Happy | Luminita D. Saviuc (Kitap)"
kitap: "15 Things You Should Give Up to Be Happy: An Inspiring Guide to Discovering Effortless Joy"
tr: "Mutlu Olmanız İçin Vazgeçmeniz Gereken 15 Şey - Neşeyi ve Mutluluğu Zorlanmadan Keşfetmek"
yazar: "Luminita D. Saviuc"
yil: "2016"
sayfa: "189"
goodreads: "https://www.goodreads.com/book/show/25776195-15-things-you-should-give-up-to-be-happy"
description: "Luminita D. Saviuc, blogunda Mutlu Olmanız İçin Vazgeçmeniz Gereken 15 Şey başlıklı bir yazı yayınlar ve bu yazısı viral olur. Aynı ismi taşıyan bu kitabında ise 15 maddeyi daha ayrıntılı  olarak örneklerle ele alıyor."
last_modified_at: 2023-01-14
published: true
posted: 2021-04-06
tag: "motivasyon"
instagram: "no"
insta: "no"
reread: "yes"
rating: "5"
num: "165"
image: "/assets/new/15-things-you-should-give-up-to-be-happy.jpg"
---

Luminita D. Saviuc, oldukça zorlu ve travmatik geçen çocukluğunun ardından kendini değersiz hissettiği, yetersiz bulduğu ve depresyonla mücadele ettiği bir döneme girer, gerek özel hayatında gerekse de iş hayatında çeşitli sorunlarla karşılaşır. Geçmişi ile barışmak ve kendini daha iyi hissetmek için kişisel gelişim alanına ilgi duymaya başlar. Romanya'dan ABD'ye, oradan Malezya'ya uzanan yaşamında, düşüncelerini ve okuduğu kitaplardan notlarını purposefairy.com adresindeki blogunda yazmaya başlar. Bir gün 'Mutlu Olmanız İçin Vazgeçmeniz Gereken 15 Şey' başlıklı bir yazı kaleme alır ve bu yazısı viral olur. Saviuc, aynı ismi taşıyan bu kitabında bu 15 maddeyi daha ayrıntılı olarak anlatıyor ve kendi hayat hikayesinden kesitler paylaşıyor. Kitapta bir kişinin geçmişte yaşadığı olumsuzlukların geleceğini belirlememesi gerektiğine ve yeni baştan başlamak için asla geç olmadığına vurgu yapılıyor.

Mutlu olmak için kitapta sayılan 15 maddelik vazgeçilmesi gerekenler listesi şöyle:

1. 1\. Geçmişe takılı kalmaktan vazgeçin

Geçmişin insan hayatı üzerindeki etkisi sanılandan daha fazladır. Geçmişte yaşanmış olumsuz olayların etkisi altında yaşamaya devam etmek, 'şimdiye' ve 'geleceğe' odaklanmayı engeller. Geçmişte takılı kalmak, kişinin kendini kısıtlamasına, yeni olasılıkları ve seçenekleri görmemesine ve maalesef geleceğin de aynı olumsuzluklarla dolmasına yol açar.

2. 2\. Korkularınızdan vazgeçin

Hayattan zevk almak ve hayatın size sunacaklarına açık olmak için korkuları terk etmek gerekir. Korku önce şüpheciliği sonra da konfor alanının giderek daralmasını beraberinde getirir. Korkuya tutunarak iyi bir yaşama sahip olmak mümkün olmaz.

3. 3\. Kendinizi sınırlayan inançlarınızdan vazgeçin

Bir kişinin inançları onun gerçeğine dönüşür, hayatını şekillendirir. Düşünme kalıplarını değiştirmek, hatta bunu kullanılan dile de olumlu şekilde yansıtmak, hayatın daha olumlu şekillenmesine yardımcı olur.

4. 4\. Mazeretlerden vazgeçin

Yapmak istediklerimizi yapmak için harekete geçmek yerine, kendimizi çoğu kez bu isteklerimizi neden yapamayacağımıza dair mazeretler üretirken buluruz. Oysa, mazeretler çoğu kez sadece algıdan ibarettir. Küçük adımlar ve planlama ile bu mazeretler ortadan kalkacaktır.

5. 5\. Değişime direnç göstermekten vazgeçin

Değişim doğal bir süreçtir, değişimden kaçınmak mümkün değildir. Değişime uyum sağlamak için en iyisini ummak ve korkulardan uzaklaşmak yarar sağlayacaktır.

6. 6\. Başkalarını suçlamaktan vazgeçin

Bir kişinin mevcut sorunları için başkalarını suçlaması çözüm getirmez. Ever, bu sorunların temeli çevresindeki kişilerin bazı tavır ve davranışlarına veya hatalarına dayanabilir; ancak çözüm kişinin kendi sorunlarını kabul etmesi ile başlar. Başkalarını suçlamaya devam etmek, hayatımızın gidişatını başkalarının eline vermek anlamına gelir.

7. 7\. Şikayet etmekten vazgeçin

Şikayet emek, başkalarını suçlamak ve eleştirmekte olduğu gibi bizi çıkmaza sokar. Şikayet etmek, koşullar değişene kadar hayatımızın asla iyiye gitmeyeceği yanılgısını beraberinde getirir. Oysaki, nasıl hissettiğimizi koşullar değil biz kendimiz içimizde hem düşüncelerimizle hem de çevreyi nasıl algıladığımızla belirleriz.

8. 8\. Başkalarını devamlı olarak eleştirmekten vazgeçin

Başkalarının olumsuzlarını görüp onları devamlı olarak eleştirmek yerine iyileşmeye, sevmeye, kabullenmeye odaklanmak daha olumlu sonuçlar getirir. Kendimizle barıştığımızda aynı zamanda çevremizle de barışmış oluruz.

9. 9\. Başkalarının beklentilerine göre yaşamaktan vazgeçin

Ailemiz, arkadaşlarımız ve çevremizdeki kişiler bizden pek çok şey bekleşe de esas olan kişinin kendi kalbinden ne geçirdiğidir. Hayatımızı başkalarının beklentilerine göre yaşamak ve şekillendirmek, kendi isteklerimizi ve beklentilerimizi göz önünde bulundurmamak sadece hayatımızı boşa harcamak anlamına gelir.

10. 10\. Kendinizi yanıltan iç sesinizden vazgeçin

Toksik bir bakışacısı toksik bir yaşam yaratır. Kendinizi küçümseyen, sert şekilde eleştiren, olumsuz iç sesisiniz ancak mutluluğu ve kendinizi sabote etmenize yol açar. Kişiler, yer ve zaman değişse de olaylar aynı kalır. Her şey kendinizi nasıl gördüğünüzle başlar. Kendinizi aldatıcı olumsuz iç sesinizi duymazdan gelmeye alıştığınız noktada düşüncelerinizi ve kalbinizi saflaştırmanız mümkün olur, sonuçta da çevrenizde daha temiz ve olumlu bir dünya şekillenir.

11. 11\. Kontrol etme güdünüzden vazgeçin

Zihinlerimiz her ne kadar bizi her şeyi ve herkesi kontrol ederek daha güvende olacağımıza ikna etmeyi başarsa da,gerçek bundan farklıdır. Kontrol güdüsünden vazgeçmek, bizi gerçek deneyimlere, hislere ve sevgiye götürür.

12. 12\. Hep haklı olma ihtiyacınızdan vazgeçin

Kimin haklı kimin haksız olduğunu tartışmak pek sağlıklı bir tartışma değildir. Bu tartışma sadece zaman ve enerji kaybı ile sonuçlanır.

13. 13\. Başkalarını etkileme ihtiyacından vazgeçin

İçinde yaşadığımız dünya bizi başkalarının onayını ve beğenisini almaya iter. Ancak bu şekilde mutlu olabileceğimizi düşünürüz. Oysaki, insan başkalarını etkilemek için değil, kendisini ve kendi isteklerini gerçekleştirmek için yaşamalıdır.

14. 14\. Etiketlerden vazgeçin

Başkalarını daha iyi anlamak ve yorumlamak adına çeşitli etiketler kullanmaya meyilli olsak da başkalarını görünüşlerine, sosyal statülerine ve inançlarına göre sınıflandırmak doğru değildir. Üstelik bilinçli ya da bilinçsiz şekilde devam ettirilen etiket verme durumu pek çok olumsuzluğu da beraberinde getirir.

15. 15\. Bağımlılıktan vazgeçin

Hayatta her şey değişkendir. Birşeylere bağımlı kalmak, aslında umutsuzca kontrol çabası göstermektir, hayatın doğal akışı ile çelişkilidir.

Luminita D. Saviuc, kitabını sevginin ve affetmenin önemini hatırlatarak noktalıyor.

Luminita D. Saviuc'un kitabın temelini oluşturan orijinal blog yazısına <span class="link1" style="font-size: 100%;"><a href="https://www.purposefairy.com/3308/things-you-should-give-up-be-happy/" target="_blank" rel="noreferrer,nofollow" title="purposefairy.com">https://www.purposefairy.com/3308/things-you-should-give-up-be-happy/</a>&nbsp; <img src="/assets/external_link.jpg" alt="external link" style="width:15px; height:15px; display: inline-block;"></span> adresinden ulaşmak mümkün.


