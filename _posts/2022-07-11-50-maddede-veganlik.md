---
layout: post
category: book
title: "50 Maddede Veganlık | Emel Ernalbant, Hazal Yılmaz (Kitap)"
kitap: "50 Maddede Veganlık"
tr: "-"
yazar: "Emel Ernalbant, Hazal Yılmaz"
yil: "2021"
sayfa: "256"
goodreads: "https://www.goodreads.com/book/show/58484348-50-maddede-veganlik"
description: "50 Maddede Veganlık, veganlığın kısa tarihi, veganlıkla ilgili temel kavramlar, vegan yaşam tarzı ile ilgili ayrıntılar gibi pek çok başlığın kısa notlar şeklinde paylaşıldığı veganlıkla ilgili mini bir rehber."
last_modified_at: 2023-01-14
published: true
posted: 2022-07-11
tag: "veganlık"
instagram: "no"
insta: "no"
reread: "no"
rating: "5"
eng: "-"
image: "/assets/new/50-maddede-veganlik.jpg"
---

50 Maddede Veganlık, veganlığın kısa tarihi, veganlıkla ilgili temel kavramlar, vegan yaşam tarzı ile ilgili ayrıntılar gibi pek çok başlığın kısa notlar şeklinde paylaşıldığı veganlıkla ilgili mini bir rehber. 

Bir felsefe ve yaşam biçimi olan veganlık, hayvansal herhangi bir ürünün tüketilmesine karşı çıkar, bunlar yerine alternatiflerin geliştirilmesini destekleyerek sürdürülebilir bir dünyayı hedefler. (sayfa 19) 

Veganlık, bir hayat tarzı ve beslenme biçimidir. (sayfa 27)

The Vegan Socıety'nin kuruluş yıldönümü olan 1 Kasım günü 1994 yılından beri Dünya Vegan Günü olarak kullanmaktadır. (sayfa 22)

Türcülük, bir türe ait canlıların (günümüz dünyasında insanın) kendini başka türlerden üstün görmesi, onlardan faydalanma hakkına sahip olduğunu düşünmesidir. (sayfa 23)

Bir kişinin alması gereken günlük protein miktarı, vücut ağırlığının 0.75 ile çarpılması ile bulunur. Çıkan sonuç, gram cinsinden vücudun ihtiyaç duyduğu günlük protein miktarıdır. (sayfa 36)

Bitkisel protein kaynakları (sayfa 37):
- mercimek, nohut, bezelye, kuru fasulye gibi bakliyatlar, 
- bir süper gıda olan kinoa, 
- keten tohumu, 
- badem, ceviz, kabak çekirdeği, antep fıstığı ve kaju gibi kuru yemişler, 
- chia tohumu, 
- kuşkonmaz, avokado, mantar, brokoli, brüksel lahanası, ıspanak, kara lahana, karnıbahar, tatlı mısır ve yer elması gibi sebzeler.

Kitapta vurgulanan noktalardan biri de veganlığın bitkisel beslenmeden çok daha fazlası olduğu. Bitkisel beslenme, bitki bazlı beslenerek işlenmiş gıdalardan mümkün olduğunca uzak durmak iken, veganlık hayatın her alanında hayvan kullanımını ve sömürüsünü önlemek için harekete geçmektir. Veganlar, et, yumurta, süt ürünleri ve bal tüketiminden kaçınmanın yanı sıra, hayat tarzı olarak giyimde vegan ürünlerin tercih edilmesi, hayvanlar üzerinde test yapılmasına karşı durulması, bu testleri uygulayan markaların satın alınmaması, hayvanat bahçelerine gitmekten kaçınmak gibi pek çok tercihle duruşlarını belli ederler. Sıfır atıkla yaşamak, plastiksiz yaşam ve karbon ayakizini azaltmak da bir çok veganın ana hedefleri arasında yer alıyor. 

50 Maddede Veganlık, vegan start-uplar, vegan doğanlar (vegaborn), vegan aktivistler ve veganlıkla ilgili çeşitli güncel bilgilerin paylaşıldığı kaynaklara da yer veriyor. 

Kitap, 'gelecek vegan' diyerek son buluyor.
