---
layout: post
category: book
title: "Biri Beni Dinliyor | Dilek Yıldırım Akgün (Kitap)"
kitap: "Biri Beni Dinliyor - Yaşanmış Koçluk Hikayeleri"
tr: "-"
yazar: "Dilek Yıldırım Akgün"
yil: "2012"
sayfa: "195"
goodreads: "https://www.goodreads.com/book/show/16309620-biri-beni-dinliyor"
description: "Biri Beni Dinliyor, çalışma hayatlarının bir noktasında çıkmaza girmiş ve kendi yönlerini yeniden bulmak için bir koçtan destek alan 7 farklı kişinin koçluk seanslarından kesitleri içeriyor."
last_modified_at: 2023-01-14
published: true
posted: 2022-07-03
tag: "motivasyon"
instagram: "no"
insta: "no"
reread: "no"
rating: "2"
eng: "-"
image: "/assets/new/biri-beni-dinliyor.jpg"
---

Biri Beni Dinliyor, çalışma hayatlarının bir noktasında çıkmaza girmiş ve kendi yönlerini yeniden bulmak için bir koçtan destek alan 7 farklı kişinin koçluk seanslarından kesitleri içeriyor. Dilek Yıldırım Akgün, bir koç olarak danışanlarına kendilerine engel olarak gördükleri her ne ise onu aşabilmeleri için sorular soruyor, yeni bir bakış açısı kazanmalarına yardım ediyor. Hemen tümü, bu koçluk seansları sayesınde hem kendilerini daha iyi tanıyorlar hem de daha bilinçli seçimler yaparak ilerliyorlar.

Dilek Yıldırım Akgün, kitabının ilk sayfalarında koçluk seanslarınn şimdi ile gelecek arasında bir köprü niteliği taşıdığını belirtiyor. Kitapta yer alan hikayeler iş hayatında hem yöneticilerin hem de çalışanların karşılaştıkları ortak sorunları işliyor. Seanslar öncelikle beklentilerin açıkça ifade edilmesi ile başlıyor. Gidişata göre, bazen her seanstan sonra üstünde düşünülecek bir soru ortaya çıkıyor ya da bir gelişim alanı için bir uygulama 'ödevi' oluyor danışanın. Koçluk danışan ilişkisinde ise geribildirim, dinlemek ve gizlilik temel prensipler. Kitapta, koçluk seanslarının nasıl ilerlediğine dair ipuçlarını bilmak mümkün. 

Kitaptaki hikayelerde işlenen konular arasında iletişim becerileri, yönetim tarzı, tedirginlik hissinden kurtulma, sunum becerileri, empati kurma, doğru hedeflere odaklanma, beklentilerin yönetimi, duyguları ortaya çıkarma ve yargılamaksızın kabul etme, yaratıcılığı ortaya çıkaran ortamı sağlama, kızgınlıklardan kurtulma ve tahammül düzeyini arttırma yer alıyor. Her bir hikaye danışanın taşıdığı tereddüt ile ve 'acaba' sorusu ile başlasa da, koçun yönlendirmeleri ve doğru zamanda sorduğu doğru sorularla gelişim noktaları bir bir belirleniyor, çizilen yol haritası ile doğru adımlar atılarak yanlışlar mümkün olduğunca düzeltiliyor. Her hikayenin sonunda yaşanan olumlu gelişimler baştan sona değerlendiriliyor, danışan artık geleceğe daha umutla bakarak hayatına devam ediyor. 

