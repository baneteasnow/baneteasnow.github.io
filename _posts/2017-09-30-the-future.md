---
layout: post  
category: book2  
title: "The Future | Al Gore (Kitap)"  
kitap: "The Future: Six Drivers of Global Change"  
tr: "Gelecek - Global Değişimi Yaratan 6 Dinamik"  
yazar: "Al Gore"  
yil: "2013"  
sayfa: "608"  
goodreads: "https://www.goodreads.com/book/show/16054830-the-future"
description: "Al Gore tarafından kaleme alınan Gelecek küreselleşmeyi yaratan dinamikler çerçevesinde günümüz problemlerini irdeliyor."
published: true
last_modified_at: 2021-07-12
posted: 2017-09-30
image: "https://www.thebookish.de/assets/old/the-future.jpg"
---

ABD Eski Başkan Yardımcısı Al Gore tarafından kaleme alınan Gelecek küreselleşmeyi yaratan dinamikler çerçevesinde günümüz problemlerini irdeliyor, bugüne nasıl geldiğimizi açıklıyor ve dünyayı nasıl bir geleceğin beklediğine ilişkin ipuçları paylaşıyor. Kitap 6 ana bölüm ile giriş ve sonuç kısmından oluşuyor:  
  
Dünya A.Ş. - Öğeleri birbirine derinden bağlı küresel bir ekonominin ortaya çıkışı.  
Küresel Akıl - Dünya çapında bir elektronik iletişim ağının ortaya çıkışı.  
Dengedeki Güç - Tamamen yeni bir siyasi, ekonomik ve askeri güç dengesinin ortaya çıkışı.  
Akıbet - Nüfus, kaynak tüketimi, çevre kirliliği gibi alanlarda önlenemeyen zararlı artış ile evrensel olarak kabul edilen ölçü birimlerinde sadece şimdiyi düşünen geleceği hesaba katmayan tüketici bakış açısı.  
Yaşamın ve Ölümün Yeniden İcadı - Yeni bir dizi güçlü biyolojik, biyokimyasal, genetik teknolojinin ve malzeme bilimi teknolojilerinin ortaya çıkışı.  
Kıyametin Eşiği - İnsan uygarlığının toplam gücü ile Dünya ekolojik sistemleri arasında yepyeni bir ilişkinin ortaya çıkışı.  
  
Al Gore, kitabın giriş kısmında bu kitabı neden ve nasıl yazdığını açıklıyor: Kitabı yazmasından sekiz yıl önce kendisine gelen "Küresel değişimin dinamikleri nelerdir?" sorusu üzerinde düşünmüş ve bu sorunun cevabı olarak küresel değişimin altı önemli dinamiğini ve bu dinamiklerin birbirleriyle nasıl etkileşimde bulunduğunu anlatan bu kitabı yazmıştır.  
  
Kitapta son dönemde yaşanan bilimsel ve ekonomik gelişmelerin geleceğe olumlu ve olumsuz yansımaları ele alınıyor. Geleceğe ilişkin alınması gereken önlemlerden bazılarının uygulamaya koyulamamasının perde arkasındaki nedenler ve politik yansımalar da işlenen konular arasında.  
  
Her bölümün başında, o bölümü anlatan bir zihin haritası yer alıyor.  
  
  
