---
# openai
layout: post
category: book
title: "My Body | Emily Ratajkowski (Kitap)"
kitap: "My Body"
tr: "Bedenim"
yazar: "Emily Ratajkowski"
yil: "2022"
sayfa: "216"
goodreads: "https://www.goodreads.com/book/show/57145833-my-body"
description: "Bir model olarak çok genç yaşta üne kavuşan Emily Ratajkowski, yaşadıklarından yola çıkarak hem güzelliğinin getirdiği paradokslara işaret ediyor hem de kadın bedeninin nasıl metalaştırıldığını açıkça ortaya koyuyor."
last_modified_at: 2023-02-04
published: true
posted: 2023-02-04
tag: "biyografi"
reread: "no"
rating: "4"
num: "300"
openai: "yes"
eng: "In her memoir, My Body, Emily Ratajkowski discusses her struggles with body image and the difficulties women encounter when attempting to live up to social expectations of beauty. She talks about her own experiences as a model and actress, offering intimate stories on how the media has frequently portrayed her as nothing more than a body to be objectified and commodified. Ratajkowski fearlessly challenges conventional standards that put so much pressure on women to appear a specific way as she explores issues like sexuality and feminine identity. She encourages readers to love and accept their own bodies on their own terms, rather than relying on outside sources of approval."
image: "/assets/new/my-body.jpg"
---

Emily Ratajkowski, 2013 yılında Robin Thicke, Pharrell ve T.I. tarafından yazılıp seslendirilen "Blurred Lines" şarkısının klibinde yer aldığında sadece 21 yaşındaydı. Kendisini bir anda şöhrete kavuşturan bu klipte yarı çıplak olarak dans ediyordu, ancak basın kendisine kliple ilgili görüşünü sorduğunda verdiği cevap klibi anti=feminist bulmadığı yönünde oldu. Çünkü, kendi vücuduna ve dans ediş tarzına güveniyordu. Hatta, başkaları ona vücuduyla ne yapamayacağını söylediğinde bu durum da kişisel özgürlüğüne müdahale olmuyor muydu?

Emily Ratajkowski, kitabında küçüklüğünden beri kendi güzelliği yüzünden toplum tarafından nasıl suçlu hissettirildiğini hayatından çeşitli kesitlerle anlatıyor. Kendi gözlemine ve deneyimine göre, ilk gençlik yıllarında yaptığı seçimler nedeni ile sadece kendisi değil tüm genç kızlar hep 'utandırılan' taraf oluyor, hep kızlardan uyum sağlamaları bekleniyordu. Ratajkowski, bu durumun sonraki yıllarda da devam ettiğini aktarıyor. Örneğin seçtiği kıyafetler ve yaptığı makyajla katıldığı davetlerde hep dikkati üzerine çeken o olmuş ve bu durum çoğu zaman rahatsız edici bir hal almış. Oysa, iyi görünmek onun mesleğinin bir parçası. Kısacası, tanınmış bir kişi olarak dikkatleri üzerine çekmek her zaman iyi sonuçlanmamış. Ratajkowski, yaptığı işte güzelliğini ve vücudunu en önemli değeri olarak sunsa da bunu para kazanmak için yaptığını belirtiyor. Kendi bedenine güvenmesiyle başladığı bu meslekte kadın bedenini metalaştırılmasında rol aldığı için de ortaya çıkan paradoksu kitabında tartışıyor.

Yıllar içinde kadın bedeninin metalaştırılması ile ilgili çeşitli yazılar da kaleme alan Emily Ratajkowski, güzelliğini ve cazibesini kullanarak kazandığı statünün aslında sadece erkeklere yönelik olduğunun farkında olduğunu belirtiyor. Güçlenmesinin (empowerment) ise ancak düşüncelerini ve deneyimlerini kaleme aldıktan sonra gerçekleştiğini söylüyor.

The New York Magazine'de yayınlanan ve kitabında da bir bölüm olarak yer alan "[Buying Myself Back: When does a model own her own image?](https://www.thecut.com/article/emily-ratajkowski-owning-my-image-essay.html){:target="\_blank" rel="noreferrer,nofollow" style="text-decoration: underline !important; -webkit-text-decoration-color: rgba(255, 255, 102, 0.5); text-decoration-color: rgba(255, 255, 102, 0.5) !important; text-decoration-thickness: 6px !important;"} " [^1] isimli makalesinde bir model olarak çekilen fotoğraflarının kendisine ait olmadığını bir paparazzinin kendisine açtığı telif hakkı davası ile nasıl tatsız bir şekilde deneyimlediğini aktarıyor. Gittiği bir çekimde uğradığı tacizi ve sonrasında kendisinden izin alınmaksızın kitap haline getirilerek basılan resimlerinin hayatını nasıl olumsuz şekilde etkilediğini çarpıcı bir dille aktarıyor.

[^1]: Ratajkowski, E (2020). ["Buying Myself Back When does a model own her own image?"](https://www.thecut.com/article/emily-ratajkowski-owning-my-image-essay.html){:target="_blank" rel="noreferrer,nofollow" style="text-decoration: underline !important; -webkit-text-decoration-color: rgba(255, 255, 102, 0.5)} , _[Online]\_ thecut.com (published on Sep 15, 2020).
