---
layout: post  
category: book2  
title: "Abundance | Peter H. Diamandis, Steven Kotler (Kitap)"  
kitap: "Abundance: The Future Is Better Than You Think"  
tr: "Bolluk - Gelecek Çok Daha Güzel Olacak"  
yazar: "Peter H. Diamandis, Steven Kotler"  
yil: "2013"  
sayfa: "397"  
goodreads: "https://www.goodreads.com/book/show/13187824-abundance"
description: "Bolluk, dünyada her şeyin daha kötüye gitmediğini düşündürecek gelişmeleri paylaşıyor."
published: true
last_modified_at: 2023-01-14
posted: 2017-12-02
tag: "gelecek ve trendler"
instagram: "no"
insta: "no"
reread: "yes"
rating: "5"
num: "78"
image: "/assets/old/abundance.jpg"
---

'Dünya daha iyiye mi gidiyor?' sorusuna pek çok kişi muhtemelen olumsuz cevap verecektir. Haberlerin, yaşanan krizlerin ve sorunlu dönemeçlerin bu çıkarımda etkisinin büyük olduğu tartışma götürmez. Bolluk isimli kitapta ise yazarlar Peter H. Diamandis ve Steven Kotler, bu olumsuz bakış açısının kırılabilmesi için aslında her şeyin kötüye gitmediğini düşündürecek gelişmeleri paylaşıyorlar. Bu gelişmeler arasında, bilim, mühendislik, sosyal trendler ve ekonomik kuvvetlerle ilgili olanlar var.   
  
Yazarlar, Maslow'un İhtiyaçlar Hiyerarşisini dayanak alarak oluşturdukları Bolluk Piramidi ile teknoloji sayesinde gereksinim katlarındaki yükselişi açıklıyorlar:  
  
- Sağlık - Özgürlük  
- Enerji - Eğitim - Yaygın İletişim, Enformasyona Erişim  
- Gıda - Su - Barınak  
  
Tarihte bir zamanlar ender bulunan ve sonra inovasyon sayesinde bollaşan çok kaynak vardır. Bunun nedeni çok açık: bir şeyin nadirliği çoğunlukla bağlama göre değişir. (sayfa 18-19)  
  
Teknoloji kaynaklara serbestlik kazandıran bir mekanizmadır. Bir zamanlar ender bulunan şeyleri bollaştırır. (sayfa 19)  
  
Teknolojinin gözüyle baktığınızda, gerçek anlamda kit kaynak çok azdır; asıl sorun bunların erişilebilir olmamasındadır. Ancak gene de kıtlık tehlikesi dünya görüşümüze hakimdir. (sayfa 20)   
  
Şu anda insanoğlu gezegenimizdeki doğal kaynakların, yerine yenisini koyabileceğimizden yüzde 30 daha fazlasını kullanıyor. Bugün dünyadaki herkes ortalama bir Avrupalı gibi yaşamaya kalksa, bunu sürdürebilmemiz için üç gezegenin kaynağına ihtiyacımız olurdu. Yeryüzündeki herkes ortalama bir Kuzey Amerikalı gibi yaşamak istese, o zaman da bunu kaldırabilmek için, beş gezegenin kaynağına ihtiyaç duyardık. (sayfa 20)  
  
Kitabın bakış açısına göre bolluğun tanımı:  
  
> Bolluk bu dünyadaki herkese lüks bir yaşam sağlamak demek değil, daha çok herkese olanaklar sunan bir yaşam sağlamak demek.  
  
Kitabın birinci kısmının ilerleyen sayfaları Bolluk Piramidini inceleyerek bolluk vaadinin mümkün olup olmadığını sorguluyor, olumlu düşünmeye karşı bazı önyargıları masaya yatırıyor.  
  
