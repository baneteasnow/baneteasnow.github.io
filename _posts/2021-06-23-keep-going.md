---
layout: post
category: book
title: "Keep Going | Austin Kleon (Kitap)"
kitap: "Keep Going: 10 Ways to Stay Creative in Good Times and Bad"
tr: "Devam Edebilmek - İyi ve Kötü Zamanlarda Yaratıcı Olabilmenin On Yolu"
yazar: "Austin Kleon"
yil: "2020"
sayfa: "224"
published: true
last_modified_at: 2023-01-14
description: "Keep Going, bir sanatçının yaratıcılığını her daim sürdürerek üretkenliğe devam edebilmesinin on farklı yolu paylaşıyor."
goodreads: "https://www.goodreads.com/book/show/40591677-keep-going"
posted: 2021-06-23
tag: "motivasyon"
instagram: "no"
insta: "no"
reread: "yes"
rating: "5"
eng: "-"
image: "/assets/new/keep-going.jpg"
---

Austin Kleon, çok satan Bir Sanatçı Gibi Araklayın (Steal Like An Artist) isimli kitabında başkalarının ürettiği eserlerden esinlenmenin yaratıcılığı nasıl beslediğini anlatıyor. Yazar, Devam Edebilmek (Keep Going) isimli bu kitabında ise, bir sanatçının yaratıcılığını her daim sürdürerek üretkenliğe devam edebilmesinin on farklı yolunu paylaşıyor.

Yaratıcı iş çıkarabilmek oldukça zorlayıcı, bunu sürekli yapmak ise en zor olanı. Bir kişi başarılı da olsa, kendini tüketmiş hissetse de ya da her gün en baştan başlayarak bir şeyler üretmeyi deniyor olsa da, aslında esas soru bunu yapmaya nasıl devam edebileceğidir.

Kleon, en başta yapılması gereken şeyin günlük bir rutin oluşturmak olduğunu belirtiyor ve ünlü pek çok ünlü yazarın rutinlerinden örnekler veriyor. Rutine sahip olmak oldukça önemlidir, çünkü rutin bir sonraki adımda ne yapacağınızı bilemediğiniz noktada size yol gösterici olacaktır. Yazmaya devam edebilmenin en temel sırrı günlük bir programa sahip olmak ve onu takip etmektir.

Bazen başkalarına 'hayır' diyebilmek oldukça zordur, ancak bazı zamanlarda 'hayır' demek kendi sanatınıza 'evet' demek anlamına gelir. JOMO (Joy Of Missing Out) bir şeylere kendini kaptırmadan gerçekten yapmak istediğine odaklanmaktır aslında.

Pek çok kişi sadece unvana sahip olmak, ama esas yapılması gereken işten de kaçmak istiyor. Sanatçılar ise sonuçlara çok fazla odaklanmakla eleştirilirler. Oysaki, sanatçıların yapması gereken zamanın büyük bir bölümünde sanatlarına odaklanmaktır. Sanatçılar çıkardıkları işi görebilecekleri bir sisteme sahip oldukları takdirde büyük resmi de görmeye başlarlar. Bunun için, sanatçıların zamanlarının belli bir kısmını geçmişte ürettikleri işleri incelemeye ayırmaları gerekir. Ancak bu şekilde bir sonraki adımlarının ne olacağına net şekilde karar verebilirler.

Bir diğer önemli nokta da, bir sanatçının kendisi ile aynı perspektife sahip olmayan kişilerle fikir alışverişinde bulunmasıdır. Bu şekilde değişim ve ilerleme sağlanır. Herkesin aynı bakış açısına sahip bir toplumda yaşamak ve hep aynı perspektifin çıktılarına maruz bırakılmak yaratıcılığa gelen en büyük darbedir.

Kitapta yer alan başlıklar şöyle

1\. Her gün yeniden başlayın  
2\. Size neşe veren bir nokta oluşturun  
3\. Unvana takılmaksızın işi yapın  
4\. Kabiliyetinizi besleyin  
5\. Olağan olana dikkat verdiğinizde olağandışı olana ulaşırsınız  
6\. Sanat canavarlarını kullanın  
7\. Fikrinizi değiştirmekte serbestsiniz  
8\. Kuşkuya düştüğünüzde, toparlanın  
9\. Zalimler taze havayı sevmezler  
10\. Bahçenize yeni bitkiler ekin  

<!-- category: [book, reread] rereading: '#yeniden' -->
