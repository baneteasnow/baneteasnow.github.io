---
layout: post
category: book2
title: "Quiet | Susan Cain (Kitap)"
kitap: "Quiet: The Power of Introverts in a World That Can't Stop Talking"
tr: "Sakinler De Kazanır - Konuşmadan Duramayan Bir Dünyada İçedönüklerin Gücü"
yazar: "Susan Cain"
yil: "2012"
sayfa: "415"
goodreads: "https://www.goodreads.com/book/show/8520610-quiet"
description: "Sakinler De Kazanır, hemen herkesin konuştuğu bir dünyada sakin kalmayı tercih edenlerin hikayesini anlatıyor."
published: true
last_modified_at: 2023-01-14
posted: 2015-08-08
tag: "psikoloji"
reread: "yes"
rating: "5"
num: "13"
image: "/assets/old/quiet.jpg"
---

Sakinler De Kazanır, hemen herkesin konuştuğu bir dünyada sakin kalmayı tercih edenlerin hikayesini anlatıyor. Kitabın yazarı Susan Cain, kitap için 2005'ten itibaren yoğun bir çalışma içine girmiş ancak aslında tüm hayatını kitabında anlattığı şekilde geçiriyormuş. Yazara göre, insanlar "içedönükler" ve "dışadönükler" olmak üzere iki gruba ayrılıyor. Dışadönükler her ortamda kendini belli etse de, hayatın yoğunluğunda kendi iç sesini dinleyen ve iç konsantrasyona sahip kişiler de kendilerini kanıtlamaktadırlar.

Kitapta ilginç istatistikler de paylaşılmış, örneğin, "Amerikalıların üçte biri ila yarısı kadarı içedönüktür". (sayfa 18) Bugün çok fazla insan "dışadönük" olarak davranıyor. Elbette aralarında gerçekten dışadönük olanlar var ama "gizli içedönükler" maalesef kendilerini de kandırarak kendileri gibi davranmıyorlar. İyi bir kitabı tercih ederek akşam dışarı çıkmayanlar, restoranlarda tek başına yemek yemekten zevk alanlar, bu davranışları nedeni ile aslında başkalarının eleştirileri ile karşılaşıyorlar.

İçedönüklerin kendi yeteneklerinin farkına varmaları oldukça uzun sürer.

İçedönükler, etraflarında dönüp duran olaylara atfettikleri anlamlara odaklanır: dışadönükler ise olaylara balıklama atlar. (sayfa 26) İçedönükler, daha az uyaranla kendilerini "oldukça iyi" hissederler. Dışadönükler ise fazla enerjiden keyif alırlar. İçedönükler genellikle daha yavaş ve düşünüp tasarlayarak çalışırlar. Dışadönükler ise, kendilerine verilen işleri çabucak halletme eğilimindedir, hızlı karar verirler, aynı anda birden fazla iş yaparlar, risk almada rahat davranırlar. İçedönüklerin sosyal becerileri ilerlemiş olabilir ama bir süre sonra evde yalnız olmayı tercih ederler. Dışa dönükler ise sesli ve ayakta düşünürler, baskın ve kendilerinden emindirler, davetlere neşe katarlar, söyleyecek söz bulamadıkları nadirdir. (sayfa 27)

Kitabın 30.sayfasında içe dönük mu yoksa dışadönük mu olduğunuzu belirleyebileceğiniz bir soru seti yer alıyor.

İçedönükler ve dışadönükler farklı şekilde sosyaldirler. (sayfa 292) Kitabın devam eden bölümlerinde çocukları "sessiz" olan veya çevresinde bu tür kişiler bulunanlar için çeşitli öneriler sunulmuş.
