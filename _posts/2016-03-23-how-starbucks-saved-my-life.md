---
layout: post  
category: book2  
title: "How Starbucks Saved My Life | Michael Gates Gill (Kitap)"  
kitap: "How Starbucks Saved My Life: A Son of Privilege Learns to Live Like Everyone Else"  
tr: "Starbucks Hayatımı Nasıl Kurtardı?"  
yazar: "Michael Gates Gill"  
yil: "2007"  
sayfa: "265"  
goodreads: "https://www.goodreads.com/id/book/show/6705420-how-starbucks-saved-my-life"
description: "Michael Gates Gill, reklam sektöründeki kariyeri sonrasında Starbucks'ta nasıl çalışmaya başladığını ve yaşadıklarını anlatıyor."
last_modified_at: 2023-01-14
published: true
posted: 2016-03-23
tag: "biyografi"
instagram: "no"
insta: "no"
reread: "no"
rating: "5"
eng: "-"
no: "26"
image: "/assets/old/how-starbucks-saved-my-life.jpg"
---

Starbucks Hayatımı Nasıl Kurtardı, yazarı Michael Gates Gill'in başından geçenleri anlatıyor. Michael Gates Gill, New Yorker dergisi yazarı Brendan Gill'in oğlu ve büyük bir malikanede zenginlik içinde büyümüş. Yale Üniversitesi'nden mezun olduktan sonra, dünyanın en büyük reklam ajanslarından biri olan J. Walter Thompson firmasında uzun yıllar Kreatif Direktörlük yapmış ve bol sıfırlı yıllık kazançlar elde etmiş. 60 yaşına geldiğinde ise hayatında pek çok negatif gelişme yaşamaya başlamış, önce işinden çıkarılmış, sonrasında eşi ile sorunlar yaşamaya başlamış ve aynı dönemde beyninde yavaş ilerleyen bir ur tespit edilmiş.    
  
Hayatının altüst olduğu bu dönemde Gill, Starbucks'ta bulduğu bir iş sayesinde adeta yeniden doğmuş. Starbucks'in sağladığı sağlık sigortası ile bir taraftan tedavi olurken, diğer yandan da yeni dostlar edinmiş ve adeta hayata sıfırdan başlamış.   
  
Kitapta da altını çizdiği gibi, hayatının bu döneminde her zamankinden mutlu olması oldukça ilginçtir. Çok kazanan sayılı zenginler arasında iken, küçük bir dairede yaşamaya başlamış; onlarca kişilik ekibin başında iken kendisinin yarı yaşında bir müdürün yönlendirmeleri ile kendisini yeniden keşfetmiş ve bir anlamda ayrıcalıklı olmaktan sıyrılıp, sıradan olmayı öğrenmiştir. 

Starbucks'in çalışma ortamı hakkında ipuçları da veren kitap kolay okunur nitelikte. Kitapta Gill'in iş arkadaşlarının ilginç hayat hikayeleri de aktarılıyor.  
