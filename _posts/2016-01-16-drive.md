---
layout: post  
category: book2  
title: "Drive | Daniel H. Pink (Kitap)"  
kitap: "Drive: The Surprising Truth About What Motivates Us"  
tr: "Drive - Nasıl Motive Oluruz? Nasıl Motive Ederiz?"  
yazar: "Daniel H. Pink"  
yil: "2010"  
sayfa: "256"  
goodreads: "https://www.goodreads.com/book/show/6452796-drive"
description: "Daniel H. Pink'in yazdığı Drive isimli kitapta motivasyon farklı bir bakış açısı ile ele alınıyor. Yazar, kitabında insanları motive ettiği sanılan birçok ödülün aslında yarardan çok zarar getirebileceğini farklı örneklerle anlatıyor.  "
published: true
last_modified_at: 2023-01-14
posted: 2016-01-16
tag: "psikoloji"
instagram: "no"
insta: "no"
reread: "yes"
rating: "5"
eng: "-"
no: "22"
image: "/assets/old/drive.jpg"
---

Daniel H. Pink'in yazdığı Drive isimli kitapta motivasyon farklı bir bakış açısı ile ele alınıyor. Yazar, kitabında insanları motive ettiği sanılan birçok ödülün aslında yarardan çok zarar getirebileceğini farklı örneklerle anlatıyor.  
  
İş dünyasında yaygın şekilde kullanılan harici motivasyon unsurları ile ödül ceza sistemleri bir zamanlar doğru olarak kabul edilmişse de, günümüzde artık yeterli gelmiyor. Sadece hayatta kalmakla ilgili olan biyolojik güdüler (Yazar bu süreci, Motivasyon 1.0 olarak adlandırmıştır.), ödül - cezalara verilen tepki güdülerinin (Yazar, bu süreci Motivasyon 2.0 olarak adlandırmıştır.). Ödül ve ceza sistemi genelde ise yaramamaktadır (yazar, bu konuda 7 ana neden belirlemiştir - 2.Bölüm) ancak ise yarayabileceği bazı durumlar da söz konusudur. Buna örnek olarak rutin ve tekrarlamalı olarak yapılan işler verilmiştir.  
  
21.yüzyılda ortaya atılan diğer bir güdü de "içsel motivasyon" olmuştur (Yazar bu süreci Motivasyon 3.0 olarak adlandırmıştır). Bu yeni yaklaşım üç ana bileşenden oluşmaktadır: Özerklik -kişinin hayatını yönetme arzusu-, Ustalık -önemli bir konuda sürekli daha iyiye gitme dürtüsü-, Amaç -kişinin her şeyi kendisinden daha büyük ve yüce bir şey için yapma isteği-. Yazarın önerdiği ve "üst sürüm" olarak tanımladığı Motivasyon 3.0, insanların sahip olduğu üçüncü güdünün öğrenmek, yaratmak ve dünyayı daha güzel bir yer haline getirmek olduğunu kabul eder.  
  
Yazar, kitapta birçok ünlü araştırmacıdan ve teorilerinden bahsetmiştir. Bu teorilerden aldığı esinle, elde edilecek ödülün büyüklüğü gibi harici unsurlarla beslenen davranış biçimini Tip X ve sonradan öğrenilen bir davranış biçimi olduğunu vurguladığı içsel motivasyondan beslenen davranış biçimini ise Tıp I olarak adlandırmıştır.  
  
Yazar, kitabın son kısmında Tıp I Takım Çantası başlığı ile hem kurumlara hem de bireylere çeşitli öneriler ve ipuçları sunmuştur. Tip I yaşam tarzına geçiş yapmak isteyenler için 15 temel kitaptan oluşan bir okuma listesi paylaşmıştır.  
  
Önerilen kitaplar arasında, aşağıdaki kitaplar yer alıyor.  

-   Talent Is Overrated: What Really Separates World-Class Performers From Everybody Else, Geoff Colvin (2010)
-   Flow: The Psychology Of Optimal Experience, Mihaly Csikszentmihalyi (2008)
-   Outliers: The Story Of Success, Malcolm Gladwell (2011)
-   The Fifth Discipline: The Art and Practice Of The Learning Organization, Peter M. Senge, (1994)

Aynı zamanda, konuyla ilgili çalışmalar yapan 6 gurunun da ismine yer vermiştir:  

-   Douglas McGregor (Teori X ve Teori Y),
-   Peter F. Drucker (Bilgi İşçisi ve öz yönetim kavramlarını ortaya atmıştır.),
-   Jim Collins (Built To Last ile Great by Choice kitaplarının yazarlarından biri ve Good To Great kitabının yazarı),
-   Cali Ressler ve Jody Thompson (Best Buy firmasının eski İK çalışanları),
-   Gary Hamel (Competing for the Future kitabının yazarlarından birisi).

Kitabın sonunda, özet kısmı, sözlük ve bir tartışma rehberi yer almaktadır. Özet kısmında yer alan Twitter özetine ve kokteyl partisi özetine burada yer vermek istiyorum.  

-   Twitter Özeti

Ödül ve ceza sistemi tamamen geçen yüzyıla ait şeylerdir. Drive, yirmi birinci yüzyıl şirketi olmak için özerklik, ustalık ve amaç konularında bir üst aşamaya terfi etmemiz gerektiğini söylüyor.  

-   Kokteyl Partisi Özeti

Motivasyon konusunda bilimin bildiği ama iş dünyasının yaptığı arasında büyük bir uçurum var. Halihazırda -harici motivasyon unsurlarına, ödül - ceza anlayışına dayalı- şirketlerin kullandığı işletim sistemi ise yaramadığı gibi çok zaman zarar da veriyor. Bu sistemi terfi ettirmek lazım. Bilim bize bu konuda yol gösteriyor. Bu yeni yaklaşımın üç ana bileşeni var: (1) Özerklik - hayatımızı yönetme arzusu; (2) Ustalık - önemli bir konuda sürekli daha iyiye gitme dürtüsü; (3) Amaç - her şeyi kendimizden daha büyük, daha yüce bir şey için yapma isteği.  
  
  
