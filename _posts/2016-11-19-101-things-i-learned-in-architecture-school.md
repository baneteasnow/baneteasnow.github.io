---
layout: post  
category: book2  
title: "101 Things I Learned in Architecture School | Matthew Frederick (Kitap)"  
kitap: "101 Things I Learned in Architecture School"  
tr: "Mimarlık Okulunda Öğrendiğim 101 Şey"  
yazar: "Matthew Frederick"  
yil: "2013"  
sayfa: "212"  
goodreads: "https://www.goodreads.com/book/show/1958355.101_Things_I_Learned_in_Architecture_School"
description: "Mimarlık Okulunda Öğrendiğim 101 Şey, tasarım ve mimarlıkla ilgili temel hareket noktalarından ve kavramlardan bahsediyor."
published: true
last_modified_at: 2021-07-12
posted: 2016-11-19
image: "https://notes.thebookish.de/assets/old/101-things-i-learned-in-architecture-school.jpg"
---

Mimarlık Okulunda Öğrendiğim 101 Şey, tasarım ve mimarlıkla ilgili temel hareket noktalarından ve kavramlardan bahsediyor. Kitapta, çizim, mekan, bina kat planları gibi konularda bazı ipuçları paylaşılıyor. Sağ sayfalarda çoğu zaman birkaç cümleyi aşmayan notlar ve sol sayfada da konuyla ilgili açıklayıcı bir çizim bulunuyor.  
  
Kitabın ilk sayfalarında Louis Kahn'in şu sözü aktarılmış (8):  
"Mimarlık, mekanı düşünerek yaratmaktır."
  
Kitapta 'mekan planlama', 'mekanların işlevsel gereksinimleri karşılayacak şekilde örgütlenmesi ya da düzenlenmesi' olarak tanımlanmıştır (13).  
  
Mühendisler ve mimarlar arasındaki fark ise şu şekilde ele alınıyor (20 ve 21):  
  
Mühendisler fiziksel şeylerin bizzat kendisiyle ilgilenir. Mimarlar ise, doğrudan insanların fiziksel şeylerle kurduğu ilişkiyle ilgilenir.  
  
Mimar her şey hakkında bir şey, mühendis bir şey hakkında her şeyi bilir.  
  
Kitaptan bazı başlıklar şunlar:  
  
(48) Fikirlerinizi büyükannenize onun anlayacağı bir dille ifade edemiyorsanız, konunuza yeterince hakim değilsiniz demektir.  
(51) Güzellik, kompozisyondaki öğelerin kendisinden çok, öğeler arasındaki uyumlu ilişkilerden kaynaklanır.  
(58) Bir binanın oranları, onun nasıl inşa edildiğinin estetik bir ifadesidir.  
(61) "Az çoktur." Ludwig Mies Van Der Rohe, Farnsworth House Mimarı  
(62) "Az sıkıcıdır." Robert Venturi, Vanna Venturi House Mimarı  
(77) Hiçbir tasarım sistemi kusursuz değildir, olması da gerekmez.  
(97) Kısıtlamalar yaratıcılığı teşvik eder.  
(98) Çince'de kriz sözcüğü iki harften oluşur. Biri "tehlike"ye, diğeri "fırsat"a işaret eder.  
(101) Mimarlar geç olgunlaşır.  
  
  
