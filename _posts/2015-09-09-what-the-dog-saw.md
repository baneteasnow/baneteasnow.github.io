---
layout: post  
category: book2  
title: "What The Dog Saw | Malcolm Gladwell (Kitap)"  
kitap: "What The Dog Saw: And Other Adventures"  
tr: "What The Dog Saw - Köpeğin Gördüğü ve Diğer Maceralar  "  
yazar: "Malcolm Gladwell"  
yil: "2010"  
sayfa: "440"  
goodreads: "https://www.goodreads.com/book/show/6516450-what-the-dog-saw-and-other-adventures"
description: "What The Dog Saw, Malcolm Gladwell'in 1996 ve 2006 yılları arasında The New Yorker dergisinde yer alan makalelerinden yapılan seçmelerden oluşuyor."
published: true
last_modified_at: 2021-07-12
posted: 2015-09-09
tag: "psikoloji"
image: "https://www.thebookish.de/assets/old/what-the-dog-saw.jpg"
---

Kitap, Malcolm Gladwell'in 1996 ve 2006 yılları arasında The New Yorker dergisinde yer alan makalelerinden yapılan seçmelerden oluşuyor.  
  
Kitap 3 kısımdan ve çok çeşitli konulara değinen toplam 19 makaleden oluşuyor. İlgimi en çok çeken makalelere birkaç cümle ile yer vermek istiyorum.  
  
#### 1.Kısım  
  
#### Takıntılar, Öncüler ve Minör Dahilerin Diğer Türleri  
  
Ketçap Muamması - Hardalın Artık Düzinelerce Çeşidi var. Peki Ketçap Hep Aynı Kaldı? (sayfa 49) (06.09.2004)
  
Hardal'ın ve ketçabın kısa geçmişi ve bugünkü tatlarını yıllar içinde nasıl bulduklarını anlatılıyor bu makalede. En ilginç bilgi ise, ketçabın insan ağzındaki tüm tat duyularına -tatlı, eksi, tuzlu, acı- hitap eden bir tarifinin bulunması.  
  
Çöküş - Nassim Taleb Felaketin Kaçınılmazlığını Nasıl Yatırım Stratejisine Dönüştürdü? (sayfa 69) (22-29.04.2002)  
  
Nassim Nicholas Taleb bir Wall Street işletmecisi ve Siyah Kuğu & Olasılıksız Görünenin Etkisi isminde bir kitabı var. (Şu adreste kitapla ilgili olarak kaleme alınmış bir makale bulunuyor. Ayrıca, Meral Tamer de bir köşe yazısında bu kitaba yer vermiş: 11 Eylül de Google da Siyah Kuğudur) Taleb kitabında, "Siyah Kuğu"yu bir simge olarak kullanıyor ve insanların beyaz olarak görmeye alıştıkları kuğulardan sonra siyah bir kuğu gördüklerinde yani olasılıksız olan birdenbire gerçekleştiğinde ne olduğunu açıklıyor. Tek bir gözlem, uzun zamandır doğru bilinen gerçekleri değiştirebilir. Taleb'e göre, Siyah Kuğu olarak tanımladığı olayların 3 ortak özelliği var.  
  
1. Geçmişten o ana kadar, o olayın gerçekleşeceğine dair herhangi bir ipucunun bulunmaması,  
2. Etkilerinin olağanüstü ve geniş kapsamlı olması,  
3. Beklenmedik ve öngörülmedik olmasına rağmen, o olayın meydana gelmesinden hemen sonra olan biteni açıklanabilir ve zaten öngörülebilir olması gerektiğine yönelik birtakım açıklamalar getirilebilir olması.  
  
Taleb, eski borsacı ve Gladwell'in makalesi onun tipik bir çalışma gününden kareler sunuyor, yaptığı işi ve ekibini kısaca tanıtıyor.  
  
Ya Köpeğin Gördüğü? - Cesar Millan ve Ustalıklı Hareketler (sayfa 147) (22.05.2006)  
  
Makalede, Cesar Millan ve ilginç hayat hikayesine yer verilmiş. Köpeklerle kurduğu ilişkinin diğer insanlardan nasıl ve ne şekilde farklı olduğu anlatılmış. Meksika doğumlu Amerikalı Millan'ın "Köpeklere Fısıldayan Adam" (Dog Whisperer) isimli bir TV programı var. İlginç bir not, Millan köpekler konusunda çocukluğundan bu yana kendi kendini eğitmiş.  
  
#### 2.Kısım  
  
#### Kuramlar, Tahminler ve Teşhisler  
  
Açık Sırlar - Enron, Akıl ve Fazla Bilginin Tehlikeleri (sayfa 173) (08.01.2007)  
  
Amerikalı enerji şirketi Enron'un hikayesi bugün işletme okullarında örnek olay olarak okutuluyor, üzerine yazılmış onlarca makale var. 1997 yılından itibaren yükselişe geçen Enron'un büyük bir skandal yaratarak iflas edeceğini ve üstelik denetim firması Arthur Andersen'in de aynı şekilde bu durumdan olumsuz etkileneceği elbette kimsenin aklına gelmezdi. Gladwell, makalesinde Enron ile ilgili birtakım detaylara yer veriyor.  
  
Milyon Dolarlık Murray - Evsizlik Gibi Sorunları Çözmek, Neden Yönetmekten Daha Kolay Olabilir? (sayfa 199) (13.02.2006)  
  
Reno kentinde ilgili kurumların evsizlik sorunu ve evsizlerin durumu ile mücadelesi üzerine yazılmış bir makale. Evsizlerin yaşadıkları sağlık sorunlarının faturasının ne kadar ağır olduğu yapılan araştırma ve gözlemlerle ortaya konulmuş. Evsizlerin profilleri ve geliştirilen projelere de yer verilmiş.  
  
Başarısızlık Sanatı - Neden Bazı İnsanlar Tıkanırken Diğerleri Panikler? (sayfa 285) (21-28.08.2000)  
  
Profesyonel bir sporcunun çok önemli bir maçta rakibinden önde iken birdenbire işlerin terse döndüğüne tanık oldunuz mu hiç? İşte bu makale bu durumu ve olayın arka planını anlatıyor. Bir sporcunun en temel hareketi bile yapamaz hale gelmesini iki duruma dayandırıyor yazar: paniklemek ve tıkanmak. İkisi birbirine zıt kavramlar olarak kullanılıyor. Tıkanmak çok düşünmekle, paniklemek az düşünmekle ilgili. Tıkanmak içgüdü kaybı ile, paniklemek içgüdüleri kullanmakla ilgili. Tıkanmak açık öğrenme sistemi ile ilgilidir, paniklemek ise üstü kapalı öğrenme ile.  
  
Patlama - Challenger Patlaması Gibi Bir Felaket İçin Kim Suçlanabilir? Hiç Kimse ve Buna Alışsak İyi Olur (sayfa 303) (22.01.1996)  
  
29 Ocak 1986'da Florida üzerinde patlayan Challenger Uzay Mekiği de üzerine oldukça fazla yazılıp çizilen bir olay haline geldi. Hatanın NASA'dan mı yoksa başka bir şeyden mi kaynaklandığı gelecek için oldukça kritik durumdaydı. Gladwell, bu olaya farklı bir açıdan bakarak yaşananları tekrar değerlendiriyor.  
  
#### 3.Kısım  
  
#### Kişilik, Karakter ve Zeka  
  
Ünlü yazarlar, şairler, ressamlar "en iyi" eserlerini hangi yaşta ortaya koymuştur? Bir sanatçının en verimli çağı hangisidir, gençliği mi, yoksa olgunluk dönemi mi? Farklı kişilerin incelenmesi bakımından oldukça yararlı ve ilham veren bir makale.  
  
Başarılı Olması En Çok Beklenen - Bir İş İçin Doğru Kişinin Kim Olduğunu Söyleyemediğimizde Seçimimizi Nasıl Yaparız? (sayfa 337) (15.12.2008)  
  
Bir işe doğru kişiyi işe almanın yöntemlerine göndermeler yapan bir makale.  
  
Tehlikeli Zihinler - Suç Profili Çıkarmak Kolaylaştı (sayfa 359) (12.11.2007)  
  
Psikiyatrinin suç bilimine nasıl yardım ettiğine, kriminal profilcilerin suçluların profillerini nasıl tahmin ettiklerine ve başarı oranlarına yer veren bir makale.  
  
Yetenek Efsanesi - Zeki İnsanları Gözümüzde Mi Büyütüyoruz? (sayfa 381) (22.07.2002)  
  
1990'lı yıllarda danışmanlık ve yönetim şirketi McKinsey & Company, "Yetenek Savaşı - The War For Talent" adı altında bir proje başlattılar. (Projeyi yürüten üç isim, Ed Michaels, Helen Handfield-Jones ve Beth Axelrod 2001 yılında aynı isimde bir kitap yayınladılar - The War For Talent.) Pek çok firmaya anketler gönderildi ve seçilen 18 firmaya da çeşitli görüşmeler yapmaları için danışmanlar atandı. Amaçları, Amerika'da en yüksek performansa sahip firmaların ise alma ve terfi gibi konuları ne şekilde ele aldıklarını, diğer firmalardan farklı yaklaşımlarını ortaya koymaktı. Sonuç şaşırtıcıydı, en iyi firmalarda yetenek konusunu saplantı haline getiren bazı liderler vardı. Yıldız oyuncular seçiliyor, onlara hak ettiklerinden daha fazla ödüller sunuluyor, henüz hazır olup olmadıklarına bakılmaksızın bir üst kademeye getiriliyorlardı. Bu yeni tür "yetenek felsefesi" Amerika'da oldukça benimsenmişti, özellikle de McKinsey'in de o dönemde çalışmakta olduğu bir firma tarafından: Enron. Enron her yıl onlarca yeni mezunu ise alıyordu, ise alınan bu kişilerin "en yetenekli"ler olduklarına inanılıyordu. McKinsey'in tavsiyesine göre çalışanları A, B ve C olmak üzere 3 gruba ayırmak gerekiyor. A'lar meydan okumaya daha fazla zorlanmalı ve devamlı ödüllendirilmeli, B'ler cesaretlendirilmeli ve C'ler geliştirilmeli ya da yollar bu çalışanlarla ayrılmalıdır. Enron da tam olarak bunu uyguladı. Ancak, çalışanların neye göre sıralamaya sokulacakları ve hangi gruba dahil edilecekleri üzerinde pek durulmadı. Adil bir performans değerlendirmenin yapılabilmesi için, çalışanların yıl boyunca gözlenmesi, notlar alınması ve spesifik kriterler konulması gerekiyor. Ancak Enron'da çalışanlar görevlerinde performans değerlendirmeye dahil edilmelerine yeterli olacak makul süreler kalmadıkları ve devamlı yer değiştirdikleri için kullanılan sistem performansı temel almayan bir yapıya döndü.  
  
Yeni İletişim Ağları - İş Görüşmeleri Bize Gerçekte Neler Anlatıyor? (sayfa 399) (29.05.2000)  
  
Gladwell, bu makalesinde iş görüşmelerinde kullanılan soruları ve aday hakkında mülakatçının izlenimlerini sorguluyor. Aynı zamanda bir insan kaynakları danışmanından kendisine iş görüşmesinde sorulan soruları sormasını ve cevaplarını değerlendirmesini istiyor.  
