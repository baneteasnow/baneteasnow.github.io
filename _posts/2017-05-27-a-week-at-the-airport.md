---
layout: post  
category: book2  
title: "A Week at the Airport | Alain de Botton (Kitap)"  
kitap: "A Week at the Airport: A Heathrow Diary"  
tr: "Havaalanında Bir Hafta"  
yazar: "Alain de Botton"  
yil: "2009"  
sayfa: "196"  
goodreads: "https://www.goodreads.com/book/show/6718808-a-week-at-the-airport"
description: " Alain de Botton, misafir yazar olarak 2009 yazının bir haftasını Londra Heathrow Havaalanı'nda geçirmiş ve gözlemlerini Havaalanında Bir Hafta isimli kitabında derlemiştir."
published: true
last_modified_at: 2023-01-14
posted: 2017-05-27
tag: "felsefe"
instagram: "no"
insta: "no"
reread: "yes"
rating: "5"
num: "56"
eng: "-"
image: "/assets/old/a-week-at-the-airport.jpg"
---

Alain de Botton'un kendine has tarzını taşımasına rağmen yazılış yöntemi diğer kitaplarından biraz farklı bir kitap Havaalanında Bir Hafta.  
  
Alain de Botton, 2009 yazının bir haftasını misafir yazar olarak dünyanın en ünlü ve en büyük havaalanlarından biri olan Heathrow Havaalanı'nda geçirmiş ve gözlemlerini bu kitapta derlemiş. Kitap, yazarın 'izlenimci bir araştırmacı' olarak hareket ederek 24 saat canlı olan havalimanı ortamında tanık olduklarını ünlü belgesel fotoğrafçısı Richard Baker'in çarpıcı fotoğrafları eşliğinde 'gidiş', 'gümrüksüz saha' ve 'geliş' başlıklı bölümlerde okuyucuya sunuyor.  
  
Heathrow Havaalanı İngiltere'de Londra'da yer alıyor ve özellikle uluslararası terminalinin büyüklüğü ile dikkat çekiyor. Dünyanın en kalabalık havaalanlarında üst sıralarda yer alıyor (Wikipedia'ya göre dünyanın en kalabalık 3. Havaalanı; Avrupa'nın ise en kalabalık olanı)  
  
Alain de Botton çarpıcı gözlemleri ile birlikte havaalanı ortamını hem yolcular hem de çalışanların bakış açısından yansıtıyor. Uçak yolculuklarının perde arkası hazırlıklarını ve bilinmeyen yönlerini de pilotlar, bagaj görevlileri, havaalanı yöneticileri ile yaptığı sohbetler eşliğinde aktarırken, havaalanlarında beklemek zorunda kalındığında kaliteli zaman geçirmenin ipuçlarına da yer veriyor.  
  
  
