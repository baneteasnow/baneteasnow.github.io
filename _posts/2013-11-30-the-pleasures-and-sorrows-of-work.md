---
layout: post
category: book2
title: "The Pleasures and Sorrows of Work | Alain De Botton (Kitap)"
kitap: "The Pleasures and Sorrows of Work"
tr: "Çalışmanın Mutluluğu ve Sıkıntısı"
yazar: "Alain De Botton"
yil: "2008"
sayfa: "330"
goodreads: "https://www.goodreads.com/book/show/5293573-the-pleasures-and-sorrows-of-work"
description: "Alain de Botton, farklı mesleklerden kişilerin sıradan bir günlerini takip ederek, çalışmanın doğası üzerine gözlemlerini aktarıyor. Bir kişinin yaptığı işi neden sevdiği ya da ondan nefret ettiği sorusunun cevabını arıyor."
published: true
last_modified_at: 2024-07-29
posted: 2013-11-30
tag: "felsefe"
reread: "yes"
num: "2"
eng: "Alain de Botton offers insightful observations on the nature of work and people’s diverse attitudes towards it. By spending a day with individuals from various fields—such as consulting, painting, fishing, cargo ship spotting, and biscuit manufacturing—he aims to gain a deeper understanding of their perspectives on their jobs and what they find enjoyable or challenging about them."
rating: "5"
image: "/assets/old/the-pleasures-and-sorrows-of-work.jpg"
---

Alain de Botton, balıkçılık, danışmanlık ve gemicilik gibi farklı mesleklerde çalışan kişilerin sıradan bir günlerini takip ederek çalışmanın doğasını sorguluyor. Hayat tarzları birbirinden çok farklı olan bu kişilerin en büyük ortak noktası, gün içinde çeşitli sıkıntılara katlanmaları ve emeklerinin karşılığında elde ettikleri maddi kazançla hayallerini gerçekleştirmeye çalışmalarıdır. Kitap, farklı mesleklerden kişilerin hayatlarına dair kesitleri resimlerle desteklerken, belki de biraz şansla kendilerini bulma imkanı yakalayanların öykülerini de sunuyor.

Kitap, tüm sıkıntılara ve yorgunluğa rağmen çalışmanın hala zevkli ve mutluluk verici olduğunu vurguluyor. Alain de Botton, bir yandan çalışmanın değerini ve anlamını farklı açılardan sorgularken, diğer yandan da kendine özgü yazım tarzıyla iş yapmanın nasıl bir his olduğunu keşfetmeye çalışıyor.

> _(Yazar,)_ ...modern yaşamın farklı alanlarında çalışan bu insanların işlerini nasıl yaptıklarını anlatırken çalışmanın doğası üzerine çarpıcı düşünceler geliştiriyor. (Arka Kapak)

Bir iş ne zaman anlamlı olur? Eğer o işi zevkle yapıyorsak veya yaptığımız işin sonucunda bir başkasının çektiği ıstırap bir nebze olsun azalıyorsa, o iş anlamlıdır. Örneğin, çocuk kitaplarındaki yetişkin karakterler genellikle öğretmen, doktor, aşçı, çiftçi, itfaiyeci veya tamirci gibi somut sonuçları olan meslekleri temsil eder. Bu karakterler, bölge satış müdürü veya saha mühendisi gibi unvanlara sahip değildir. Bu durum, çocukların bilişsel gelişimiyle de ilişkilidir. Ancak mevcut düzende, en çok parayı kazanan meslekler genellikle insanlara en az ‘dokunan’ işlerdir.
