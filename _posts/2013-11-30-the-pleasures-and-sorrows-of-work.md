---
layout: post  
category: book2  
title: "The Pleasures and Sorrows of Work | Alain De Botton (Kitap)"  
kitap: "The Pleasures and Sorrows of Work"  
tr: "Çalışmanın Mutluluğu ve Sıkıntısı"  
yazar: "Alain De Botton"  
yil: "2008"  
sayfa: "327"  
goodreads: "https://www.goodreads.com/book/show/5293573-the-pleasures-and-sorrows-of-work"
description: "Çalışmanın Mutluluğu ve Sıkıntısı'nda Alain de Botton, farklı mesleklerden kişilerle görüşerek onların sıradan bir günlerini takip ediyor."
published: true
last_modified_at: 2023-01-14
posted: 2013-11-30
tag: "felsefe" 
instagram: "no"
insta: "no"
reread: "yes"
rating: "5"
eng: "-"
image: "/assets/old/the-pleasures-and-sorrows-of-work.jpg"
---

Alain de Botton, balıkçılık, danışmanlık, gemicilik gibi farklı mesleklere ve bu mesleklerin zorunlu olarak getirdiği farklı hayat tarzlarına sahip kişilerle görüşerek onların sıradan bir günlerini takip ediyor, çalışmayı ve çalışmanın doğasını sorguluyor. Çalışan, üreten, gün içinde çeşitli sıkıntılara katlanan ancak emeği karşılığında da verimli ve yararlı olabilen insanların elde ettikleri maddi kazançla da hayallerini gerçekleştirme ve hatta kendilerini bulma imkanına sahip olmalarının öyküsünü anlatıyor. Kitapta farklı mesleklerden kişilerin hayatlarından aktarılan kesitler resimlerle de desteklenmiş.   
  
Alain de Botton, tüm sıkıntılara ve yol açtığı yorgunluğa karşın, çalışmanın gene de çok zevkli ve mutluluk verici olduğunu vurguluyor.  
  
> _(Yazar,)_ ...modern yaşamın farklı alanlarında çalışan bu insanların işlerini nasıl yaptıklarını anlatırken çalışmanın doğası üzerine çarpıcı düşünceler geliştiriyor. (Arka Kapak)  
  
Bir iş bize ne zaman anlamlı gelir? Eğer o işi zevkle yapabiliyorsak ya da yaptığımız işin sonucunda bir başka kişinin çektiği ıstırap bir nebze de olsa azalıyorsa, o iş anlamlı bir iştir. Örneğin, çocuk kitaplarındaki yetişkin karakterler bile genellikle öğretmen, doktor, aşçı, çiftçi, itfaiyeci, tamirci gibi somut sonuçları olan mesleklerdendir. Bölge satış müdürü ya da saha mühendisi gibi ünvanlara sahip değillerdir. Hiç kuşkusuz bu durum çocukların bilişsel yeteneğinin gelişmekte olması ile de ilintilidir, ancak, kurulu olan düzende en çok parayı kazanan meslekler aslında insana en az 'dokunanlardır'.   
  
Bana göre, bu kitap, Alain de Botton'un klasik tarzı ile kaleme aldığı keyifli kitaplarından bir tanesi. Bu kitap, onun yıllar önce okuduğum ilk kitabıydı ve oldukça beğendiğimi hatırlıyorum.  
