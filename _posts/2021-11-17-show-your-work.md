---
layout: post
category: book
title: "Show Your Work! | Austin Kleon (Kitap)"
kitap: "Show Your Work! : 10 Ways to Share Your Creativity and Get Discovered"
tr: "-"
yazar: "Austin Kleon"
yil: "2014"
sayfa: "116"
goodreads: "https://www.goodreads.com/book/show/18290401-show-your-work"
last_modified_at: 2021-11-17
published: true
description: "Austin Kleon, Show Your Work! isimli kitabında ortaya çıkan eserleri görünür kılmanın ve büyük kitlelere ulaştırmanın yollarını paylaşıyor."
tag: "yaratıcılık"
posted: 2021-11-17
image: "/assets/new/show-your-work.jpg"
---

Bir Sanatçı Gibi Araklayın isimli kitabında başkalarının iyi yaptıkları işlerden 'esinlenme'ye dair ipuçları veren Austin Kleon, Show Your Work! isimli kitabında ise ortaya çıkan eserleri görünür kılmanın ve büyük kitlelere ulaştırmanın yollarını paylaşıyor. Bir sanatçı olarak sanatınızı bir kitle yaratmak için ortaya koymazsınız, kitleniz sizi zaman içinde bulur ve genişler. Ancak, onların sizi bulabilmesi için kendinizi 'bulunur' kılmanız gerekir. Austin Kleon pek çok kişiden kendi eserlerinin tanıtımlarını nasıl yapmaları gerektiğine dair soru aldığı için bu kitabı yazdığını belirtiyor.

Yolun başında bulunan kişilerin aklında sonsuz fikir olasılığı varken, uzmanların aklında ise çok azı bulunur. Amatörler toplum içinde 'aptal' olarak görünmekten veya hata yapmaktan asla çekinmezler, çünkü işlerini büyük bir bağlılıkla ortaya koymaktadırlar.

Dünya öylesine hızla bir değişim içinde ki, Kleon kendisine esas zaman birimi olarak 'bir gün'ü seçmiş. Çünkü, ona göre, mevsimler hızla değişiyor, aylar haftalar akıp gidiyor, saatler geçiyor, geriye günler kalıyor sadece. Çünkü güneş her gün doğuyor ve batıyor, bu şekilde günlerin kendi ritmi var aslında. Bunun için de üreten sanatçılara her gün ortaya koydukları işten bir parçayı sosyal medyada paylaşmayı öneriyor. Dijital öncesi dönemdeki sanatçılar için bu çok üç bir fikir gibi gelse de, günümüzde bu sanatçıların kendi takipçileri ile arasında bir bağ oluşturabilmesinin en iyi yoludur.

Paylaşım YouTube üzerinden olabilir, ya da bir tweet ya da bir email. Bu kişinin kendisine bağlı. Herkese uyacak tek bir doğru yok bu noktada.

Bir sanatçının eserini tanıtması için aynı zamanda iyi bir hikaye anlatıcı olması gerekmektedir. İyi bir hikayenin üç unsuru vardır: geçmiş, şimdi ve gelecek. Geçmiş, nerede olduğunuzu, ne istediğinizi, neden istediğiniz ve bugüne kadar ne yaptığınızı anlatır. Şimdi, işinizde şimdi ne yaptığınızı, kaynaklarınızı nasıl kullandığınızı ve nasıl çalıştığınızı gösterir. Gelecek ise, nereye gittiğinizi ve bağlantıda olduğunuz kişilerin size o noktaya varmada nasıl yardım edebileceklerini ifade eder.

Eğer size ilgi gösterilmesini istiyorsanız, ortaya ilginç şeyler koyabilmelisiniz. İstediklerini elde eden kişiler, hep o konuda ısrarcı olup asla vazgeçmeden o noktaya gitmek için çaba gösterendir.

Kitaptaki başlıklar şöyle:

1\. Dahi olmanıza gerek yok  
2\. Sürece odaklanın, ürüne değil  
3\. Her gün küçük bir şey paylaşın  
4\. Meraklar dolabınızın kapağını açın  
5\. İyi hikaye anlatın  
6\. Ne biliyorsanız onu öğretin  
7\. Kendinizi ise yaramaz birine dönüştürmeyin  
8\. Eleştiri kabul etmeyi öğrenin  
9\. Satış yapın  
10\. Israrcı olun  
