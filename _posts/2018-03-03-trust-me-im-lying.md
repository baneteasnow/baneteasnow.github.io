---
layout: post  
category: book2  
title: "Trust Me, I'm Lying | Ryan Holiday (Kitap)"  
kitap: "Trust Me, I'm Lying: Confessions of a Media Manipulator"  
tr: "İnan Bana, Yalan Söylüyorum - New York Times'i Kandıran Adamın İtirafları"  
yazar: "Ryan Holiday"  
yil: "2013"  
sayfa: "354"  
goodreads: "https://www.goodreads.com/book/show/13542853-trust-me-i-m-lying"
description: "İnan Bana, Yalan Söylüyorum, kitle iletişim araçlarının aslında ne kadar kolay yönlendirilerek manipüle edilebildiğini anlatıyor."
published: true
last_modified_at: 2023-01-14
posted: 2018-03-03
tag: "psikoloji"
instagram: "no"
insta: "no"
reread: "no"
rating: "3"
eng: "-"
no: "84"
image: "/assets/old/trust-me-im-lying.jpg"
---

İnan Bana, Yalan Söylüyorum, kitle iletişim araçlarının aslında ne kadar kolay yönlendirilerek manipüle edilebildiğini, bizzat bunu yapan kişi tarafından anlatıldığı bir kitap. Kitabın yazarı Ryan Holiday, 2017 yılında el değiştirerek kapanan American Apparel markasının Pazarlama Direktörlüğünü yapmıştır. Hem bu marka için, hem de danışmanlığını yürüttüğü kişiler için yürüttüğü çeşitli kampanyalar sırasında, yaymak istediği haberin geniş kitlelere ulaşabilmesi için kullandığı yöntemi kitabında açıklamaktadır.  
  
Yazdıkları bloglar üzerinden para kazanan kişiler, kazançlarının çoğu kez bloglarının/sayfalarının ziyaretçi ve görüntülenme sayısına bağlı olması nedeni ile gün içinde çok sayıda içerik üretmek zorundadırlar. Bu durum, üzerlerinde büyük baskı ve stres yaratmaktadır, zamana karşı bir yarış içine girmektedirler. Bu durumla başa çıkmak için sunu yaparlar: haberi önce kelime oyunları yaparak yayınlarlar ve içeriğin doğruluğunu yayından sonra araştırırlar, haberi geliştirip gerekli düzenlemeleri yaparlar, haberi güncellerler, her güncellemeleri yeni bir içerik olarak gözüktüğü için daha fazla görüntülenme rakamlarına ulaşırlar.  
  
Kitabın yazarı, blogların bu durumunu bildiği için onlara çoğu zaman için isimsiz olarak malzeme vermektedir. Üstelik 'reklamın iyisi kötüsü olmaz' anlayışına dayanarak, çıkarttığı haberler çoğu zaman olumsuz yönde olmakta ve bu şekilde önce az sayıda sayfanın sonra da büyük medya kuruluşlarının dikkatini çekerek sıfıra yakın bir bütçeyle büyük kitlelere istediği içeriği ulaştırmaktadır. Kitapta ilk kısımda, bu yöntemin ayrıntıları yer alıyor. İkinci kısımda ise, bu yöntemin sonuçları inceleniyor. Büyük firmaların, kendini 'marka' olarak kabul ettiren ünlü isimlerin arkasındaki PR çalışmalarına dair pek çok ipucu da kitapta yer alıyor.  
  
Yazar, blogları nasıl manipüle edildiğini dokuz farklı taktikle açıklıyor (sayfa 62)  
- Blog yazarlarının faturalarını ödemeye ihtiyaçları vardır.  
- Onlara duymak istediklerini söyleyin.  
- Onlara iyi olanı değil, yayılabilecek olanı verin.  
- Okurlarını aldatmalarına yardımcı olun.  
- Onlara satabilecekleri bir şeyi satın ('Bir defalık' sorununu kullanın)  
- Her şeyi başlıkta bitirin  
- Onları sayfa görüntüleme nezaketi ile avlayın  
- Teknolojiyi kendisine karşı kullanın.  
- Sadece bir şeyler uydurun (Herkes böyle yapıyor)  
  
  
