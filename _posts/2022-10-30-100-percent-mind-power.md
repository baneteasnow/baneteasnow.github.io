---
# openai
layout: post
category: book
title: "100 Percent Mind Power | Jack Ensign Addington (Kitap)"
kitap: "100 Percent Mind Power: The Psychogenesis Way"
tr: "100% Düşünce Gücü: Düşünce Gücünüzü Kullanarak Hayatınızı Yönlendirmeyi Öğrenin"
yazar: "Jack Ensign Addington"
yil: "2007"
sayfa: "224"
goodreads: "https://www.goodreads.com/book/show/11999765-one-hundred-per-cent-mind-power"
description: "İnsan kendi zihinsel kalıplarını belirler, düşünceler ise bu kalıpları doldurur. %100 Düşünce Gücü, düşüncelerimizi bilinçli kullanarak bilinçaltımızı nasıl yönlendirebileceğimizi anlatıyor."
last_modified_at: 2023-01-14
published: true
posted: 2022-10-30
tag: "kisisel gelisim"
instagram: "no"
insta: "no"
reread: "no"
rating: "3"
num: "288"
openai: "yes"
eng: "100 Percent Mind Power by Jack Ensign Addington is a book that addresses the idea of using the power of the mind to increase success and pleasure. The book offers helpful advice on how to strengthen mental concentration and enhance one's attitude via the use of positive thinking, visualization and affirmations. Addington offers exercises and methods that readers may utilize to unleash their mind's full potential and accomplish their personal and professional objectives."
image: "/assets/new/100-percent-mind-power.jpg"
---

Bilinçaltı, kişinin bilinçli olarak düşündüğü her şeyden etkilenir. Düşünceler, içerdiği arzulara ve güce göre gerçek hale gelecektir. Hayattaki her ayrıntı bütüne katkıda bulunan bir parçadır, dolayısıyla bütünle uyum içinde hareket eder. Evrenin kendisine göre yasaları ve bir düzeni vardır. Aslında, hiçbir şey şansa bağlı değildir. Evrenin sıralı düzeni evrensel zekanın kanıtıdır. 
 
Kişinin yaşamını kendisiyle ilgili inançları, hayalleri ve güven içinde beklediği istekleri şekillendirir. ABD'de psikoloji eğitiminin başlatılmasında öncülük eden filozof, tarihçi ve psikolog William James (1842-1910), "Her düşünce sonuca götüren bir araçtır" der.
 
Addington, her şeyin düşüncede başlamasını psikojenez prensibi olarak adlandırmıştır. Bu prensibin doğru şekilde yönetilmesini ise kendini yönetme olarak ifade etmiştir. İnsan kendi zihinsel kalıplarını belirler, düşünceler ise bu kalıpları doldurur. Öyleyse, amaçlar öncelikle zihinsel kalıp olarak kodlanmalıdır. Bilinçaltını ancak kişinin kendisi koşullayabilir. Bilinçaltı başkalarından doğrudan etkilenmez; kişinin kendisi bu etkiye izin verir. 
 
Bilinç, bilinçaltını yönlendirir, bilinçaltı da uygulayıcı rolünü üstlenir. Örneğin, bir konuda başarı sağlama ya da sağlamama konusunda kişi kendine güvenerek başaracağına inanmayı seçebilir ya da başkalarından etkilenir ve başarılı olamayacağından korkar. Her iki durum da, bilinç düzeyinde gerçekleşir. Bilinçaltı ise, sadece kendine verilen direktifi (yani kişinin seçimini) uygular. Bilinçaltı bir anlamda bizim kendimizle ilgili olan inanclarımızı yansıtır. 
 
Evrende, her şey olanaklıdır. Evren, sınır koymaz, kişi kendi sınırlarını gerek inançları ile gerek duydukları ile kendisi belirler. Eğer, evrende bazı sınırlar varsa, sınırlar değiştiğinde kurallar da değişir. Kişinin de kendisini bu yeni kurallara adapte etmesi gerekir. 
 
'Kendini bulmak' deyimi oldukça kafa karıştırıcıdır. Insan kendini hiç yitirmemiştir ki bulsun... Asil önemli olan, zaten orada bulunan 'gerçek ben'i ortaya çıkarabilmektir. Her şey kişinin kendisinde başlar. Mutlak kontrol sahibi olduğumuz nadide şey kendi düşüncelerimizdir. Eğer, kendi düşüncelerimizi kontrol edemiyorsak, başka herhangi bir şeyi yönetmemiz de pek mümkün olmaz. Önemli olan düşünceyi nasıl kullanmayı seçtiğimizdir. 
 
Bilinç, düşünceyi farkında olarak kullanmamızdır. Uyanıkken devrededir. Bilinçaltı ise, 24 saat devrede kalır ve aklın farkında olmadığımız kısmını oluşturur. Bilinç, hayatla nasıl ilişki kuracağımızı seçer, ifade yollarını belirler, plan yapar, hangi tarafta olacağımızın mesajını bilinçaltına iletir. Düşündüklerimiz, bilinçaltı için adeta birer emir gibidir. İşte bu noktada kendini yönetme kavramı, 'ben'e hakim olmak adına devreye girmelidir.
 
