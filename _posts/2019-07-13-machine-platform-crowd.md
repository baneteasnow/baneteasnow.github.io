---
layout: post  
category: book2  
title: "Machine, Platform, Crowd | Erik Brynjolfsson, Andrew McAfee (Kitap)"  
kitap: "Machine, Platform, Crowd: Harnessing Our Digital Future"  
tr: "Makine Platform Kitle - Dijital Geleceği Kucaklamak"  
yazar: "Erik Brynjolfsson, Andrew McAfee"  
yil: "2018"  
sayfa: "424"  
goodreads: "https://www.goodreads.com/book/show/38212111-machine-platform-crowd"
description: "Makine, Platform, Kitle teknoloji ile ortaya çıkan yeni tür iş modellerinin firmaları nasıl etkilediğini ele alıyor."
published: true
last_modified_at: 2023-01-14
posted: 2019-07-13
tag: "teknoloji"
insta: "no"
reread: "no"
rating: "4"
num: "137"
image: "/assets/old/machine-platform-crowd.jpg"
---

The Second Machine Age isimli kitabın devamı ve tamamlayıcısı olan Makine, Platform, Kitle ortaya çıkan yeni tür iş modellerinin firmaları nasıl etkilediğini ele alıyor. İnovasyonun da ortaya çıkışında bazı değişiklikler olduğunu vurgulayan yazarlar, kitaba da ismini veren üç büyük trendi ele alıyorlar; makine, platform ve kitle. Bu denklemde, akıl ve makine, ürünler ve platformları, çekirdek ile kitle yan yana geliyor. sonuçta, iş süreçleri değişiyor, ortaya çıkan ürünler başkalaşıyor ve değişim her yere yayılıyor.

Akıl ile makinenin yan yana gelmesi yapay zeka, öğrenen makineler, robot teknolojileri, otomasyonun yaygınlaşması ve yaratıcı süreçlere makinelerin de dahil olmaya başlamasını sağlıyor. Ancak bu kez sağduyu ile mi, yoksa algoritmalar ile mi karar alınmalı tartışması ortaya çıkıyor. Yazarlar, bu tartışmayı Daniel Kahneman'in Sistem 1 ve Sistem 2 yaklaşımlarını anlatan Hızlı ve Yavaş Düşünme kitabından da çeşitli alıntılar ile gerçekleştiriyorlar.  
  
Dijital ortamları beraberinde getiren platformlarda dağıtımın ve çoğaltmanın maliyeti sıfıra yaklaşır, ayrıca anındalık özelliği taşırlar. Ağ tabanlı ürünler (WhatsApp, vb) kullanıcı sayısı arttıkça değer kazanır (ağ etkisi). Dijital platformalar, günümüzde pek çok şirketin itici gücü haline gelmiştir, arz ve talep bu platformlarda bir araya gelir, kullanıcı arayüzü ve deneyimi büyük önem taşır. Talep eğrisini ileri iten ürünler, tamamlayıcı ürünlerdir. Andrew Ng tarafından ortaya atılan O2O (online to offline) platformlarının başlıca örnekleri Uber, Lyft, Airbnb'dir.  
  
Kitle, geniş kitlelerin zekasını ve iş birliği içinde çalışmasını ifade ederken, çekirdek ise, tam tersine merkezi yapıyı temsil etmektedir.  
