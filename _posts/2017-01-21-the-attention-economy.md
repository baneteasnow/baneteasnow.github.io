---
layout: post
category: book2
title: "The Attention Economy | Thomas H. Davenport, John C. Beck (Kitap)"
kitap: "The Attention Economy: Understanding the New Currency of Business"
tr: "Dikkat Ekonomisi - İş Dünyasının Yeni Değerini Anlamak"
yazar: "Thomas H. Davenport, John C. Beck"
yil: "2010"
sayfa: "240"
goodreads: "https://www.goodreads.com/book/show/475876.Attention_Economy"
description: "Kitap, internetin yaygınlaşması ile birlikte enformasyonun her geçen gün daha da artmasını ve bu durumun iş dünyasında dikkat yönetiminin adeta bir bilim olarak yansımasını konu ediniyor."
published: true
last_modified_at: 2023-01-14
posted: 2017-01-21
tag: "teknoloji"
reread: "no"
rating: "4"
num: "44"
image: "/assets/old/the-attention-economy.jpg"
---

Dikkat Ekonomisi isimli kitap, yazarları Thomas H. Davenport ve John C. Beck tarafından 2001'de kaleme alınmış.

Kitap, internetin yaygınlaşması ile birlikte enformasyonun her geçen gün daha da artmasını ve bu durumun iş dünyasında dikkat yönetiminin adeta bir bilim olarak yansımasını konu ediniyor. Bu kitap okunurken, yazıldığı tarih dikkate alınarak, o günlerde internetin hızla yayılmakta olduğu (ancak bugünkü yaygın, hızlı ve kolay erişilebilir haline henüz gelmediği), her geçen gün internet için yeni bir kullanım alanı oluştuğu / açıldığı, iletişimin internet ve e-posta aracılığıyla sağlanmaya başlandığı göz önünde bulundurulmalıdır. Ancak, gene de kitapta yer verilen pek çok konu oldukça ilginç ve faydalı.

Kitapta yer alan şu paragraf dikkatin önemine vurgu yapıyor (sayfa 14-15):

> Hepimiz, artık bir dikkat ekonomisinde yaşıyoruz. Bu yeni ekonomide sermaye, iş gücü, enformasyon ve bilginin hepsi oldukça verimli bir kaynak oluşturuyorlar. Bir iş kurmak, müşterilere ve pazarlara ulaşmak, bir web sitesi hazırlamak, ilan ve reklam tasarlamak çok kolay. Yetersiz olan insan dikkati. Telekomünikasyondaki bant genişliği bir sorun değil ama insanınki bir sorun. Bir dönem, yazılım dünyasının ileri gelenleri "enformasyonu parmaklarınızın ucuna getirmek" konusunda oldukça ihtiraslıydılar. Artık buna sahibiz, hem de geniş çapta. Ancak insanlar bu enformasyona ayıracak fazladan dikkat bulamadıkları takdirde kimse bundan haberdar olamayacak, bir şey öğrenmeyecek ve etkilenmeyecek. Maalesef çoğu kuruluş bir şeye yöneltecek dikkati çok az bulabiliyor. Bu da bizi dikkat yönetiminin anahtar ilkesine yöneltiyor.

Aşağıdaki şu satır da oldukça ilginç (sayfa 17):

> Bugün ortalama bir market yaklaşık 40 bin ürün veya ürün çeşidi stokluyor. Peki, ortalama bir aile yıllık sadece 150 çeşit ürün satın alırken bu ürünler onların dikkatini nasıl çekiyor?

Dikkat Ekonomisi'nde günümüzde çok talep gören multitasking kavramının aslında normal bir birey tarafından kendisinden istenildiği şekilde yerine getirmesinin pek mümkün olmadığı, çünkü insanın tek bir anda ve/veya zaman diliminde ancak tek bir konu üzerine odaklanabildiği vurgulanıyor.
