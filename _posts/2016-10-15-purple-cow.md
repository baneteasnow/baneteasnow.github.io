---
layout: post
category: book2
title: "Purple Cow | Seth Godin (Kitap)"
kitap: "Purple Cow: Transform Your Business by Being Remarkable"
tr: "Mor İnek - Farklılaştırarak İşinizi Dönüştürün"
yazar: "Seth Godin"
yil: "2017"
sayfa: "208"
goodreads: "https://www.goodreads.com/book/show/641604.Purple_Cow"
description: "Seth Godin, Mor İnek isimli kitabında pazarlamada yeni fikirler bulmayı, farklı ve sıra dışı olmayı sürdürmenin yollarını inceliyor."
published: true
last_modified_at: 2023-01-14
posted: 2016-10-15
tag: "girişimcilik"
reread: "yes"
rating: "5"
num: "35"
image: "/assets/old/purple-cow.jpg"
---

Mor İnek, Seth Godin'in kalem aldığı ünlü kitaplardan bir tanesidir. Kitabın benim okuduğum baskısı 2007 yılına ait. Yazar, 2009 yılında kitabı gözden geçirmiş ve "bonus" bir bölüm ekleyerek kitabını güncellemiştir.

Pazarlamanın 4 P'si olarak bilinen ve Philip Kotler tarafından literatüre kazandırılan **Product, Pricing, Place, Promotion** zaman içinde yeterliliğini yitirmiş ve yeni P'ler literatürdeki yerini almıştır. Seth Godin de yeni bir "P" ileri sürüyor: "Purple Cow" yeni kitaba ismini veren "Mor İnek".

Kitap, pazarlama ve yeni fikirler bulmakla ilgili. Peki neden Mor İnek? Çünkü Purple Cow, dikkat çekici olanı temsil ediyor. Sıradan olanların içinde en azından belli bir süre için dikkat çekiciliğini yitirmeden yerini koruyabilmenin önemini ifade ediyor.

Kitapta, farklı markalara ait ürünlerle ilgili çok sayıda örnek paylaşılmış. Mor İnek ürünleri arasında verilen ürün / marka örnekleri şunlar: Starbucks, Magic Cards, Dr. Bronner's, Linux, Jetblue, Outback Steakhouse, Motel 6, Mp3, Dr. Bukk, Prozac, Yeni Beetle. (sayfa 28)

Kitapta vurgulanan diğer bir konu ise, "Crossing The Chasm" isimli kitapta Geoffrey Moore tarafından yeni ürünlerin ve yeni fikirlerin tıpkı bir çan eğrisi gibi benimsendiğini ifade ettiği "fikir yayılma eğrisi" kavramı. Buna göre, yeni fikirler ve ürünler sırasıyla şu gruplar tarafından benimsenir ve kullanılmaya başlanır:

- Yenilikçiler
- Hemen Benimseyenler
- Erken ve Geç Çoğunluk
- Geç Kalanlar

Seth Godin, kitap boyunca farklı ve sıra dışı olmanın ve bu durumu sürdürmenin yollarını inceliyor.
