---
layout: post  
category: book2  
title: "Becoming Steve Jobs | Brent Schlender, Rick Tetzeli (Kitap)"
kitap: "Becoming Steve Jobs: How a Reckless Upstart Became a Visionary Leader"  
tr: "Steve Jobs Olmak - Kendini Bilmaz Bir Küstahin Vizyoner Bir Lidere Dönüşümü"  
yazar: "Brent Schlender, Rick Tetzeli "  
yil: "2015"  
sayfa: "480"  
goodreads: "https://www.goodreads.com/book/show/22318382-becoming-steve-jobs"
description: "Steve Jobs Olmak, Steve Jobs'in hayatını ve kariyerini konu alıyor."
published: true
last_modified_at: 2023-01-14
posted: 2017-09-09
tag: "biyografi"
instagram: "no"
insta: "no"
reread: "no"
rating: "5"
num: "68"
image: "/assets/old/becoming-steve-jobs.jpg"
---

Brent Schlender ve Rick Tetzeli tarafından kaleme alınan "Steve Jobs Olmak" isimli kitap, yazarlardan Brent Schlender'in ağzından yazılmış. Brent Schlender, önce Wall Street Journal'da sonrasında ise Fortune'da bulunduğu teknoloji muhabirliği ve editörlük görevleri sırasında Steve Jobs ve Apple hakkında pek çok yazı kaleme almış (pek çok kez onu Fortune dergisinin kapağına taşımış) bir gazeteci. Kitabın önsözünde belirtildiğine göre Steve Jobs, günlük konuşmaları sırasında ve beklenmedik sorular karşısında dahi özenle kurulmuş cümlelerinden vazgeçmiyordu. Estetik kaygısı ve yüksek standartları nedeni ile kendisi ve çalışmaları hakkında yazılanlar üzerinde kontrol sahibi olmak istiyor ve kendisi hakkında yazacak olanları kendisi seçiyordu. Seçtiği kişilerin de konuya hakimiyetlerini sorduğu sorularla ölçüyor ve haklarında olumlu karar verirse ancak o zaman görüşmeye zaman ayırıyordu.  
  
Kitap, genel olarak Steve Jobs'in hayatını ve kariyerini konu alıyor. Apple'i kurmadan önceki yaşamı, Apple'daki ilk dönem yılları, Apple'dan ayrılışı ve sonrasında yönettiği firmalar, Apple'a geri dönüş süreci, Apple'i tekrar üst sıralara taşıması, Apple ürünlerine ve tasarıma olan tutkusu yer yer özel hayatına (ve hayatının son günlerine) ilişkin ayrıntılarla akıcı bir dille okuyucuya aktarılıyor. Kitap, gerektiği noktalarda Steve Jobs'i takdir etse de, özellikle son bölümlerde onun geniş vizyonunu yer yer baltalayan kimi hareket ve davranışlarını da ortaya koymayı başarıyor.  
  
Önsözde kitabın ismine de gönderme yapan aşağıdaki paragraf aslında hem kendisini hem de kitabı oldukça iyi şekilde temsil ediyor:  
  
> Steve'in kariyeri ile ilgili sorulabilecek en basit soru şu şekilde olabilir: Kendi kurduğu şirketten atılmasına sebep olacak kadar tutarsız, düşüncesiz, sabırsız ve aksi bir iş adamı, nasıl olur da Apple'i küllerinden yeniden doğuran, her türlü sosyoekonomik tabaka ve kültürden milyarlarca insanın hayatını değiştiren, kültür tanımlayan ürünler çıkararak şirketi dünyadaki en değerli ve en imrenilen kurum haline getiren, tüm dünyanın saygı duyduğu bir CEO haline gelebilir? Bu sorunun cevabı, Steve'in pek de tartışmayı sevmediği bir konu üzerinden bulunuyor. Kendini değerlendiren bir insan olsa da, Steve geçmişi anmaya inanmazdı. 'Dönüp geriye bakmanın ne anlamı var ki?' demişti bir e-postasında, 'Ben, güzel şeyler getirecek geleceğe bakmayı tercih ederim. (sayfa 24)  
 
