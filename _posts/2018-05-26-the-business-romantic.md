---
layout: post  
category: book2  
title: "The Business Romantic | Tim Leberecht (Kitap)"  
kitap: "The Business Romantic: Give Everything, Quantify Nothing, and Create Something Greater Than Yourself"  
tr: "Business Romantik"  
yazar: "Tim Leberecht"  
yil: "2015"  
sayfa: "348"  
goodreads: "https://www.goodreads.com/book/show/21936826-the-business-romantic"
description: "Business Romantik, iş hayatında duyguların daha yoğun yaşandığı ve ruhsal ihtiyaçların göz önüne alındığı bir yapının mümkün olduğunu gösteriyor."
published: true
last_modified_at: 2023-01-14
posted: 2018-05-26
tag: "çalışma yaşamı"
insta: "no"
reread: "no"
rating: "3"
eng: "-"
no: "96"
image: "/assets/old/the-business-romantic.jpg"
---

Business Romantik, iş dünyasına farklı bir açıdan bakarak duyguların daha yoğun yaşandığı, entelektüelitenin daha yüksek olduğu ve ruhsal ihtiyaçların göz önüne alındığı bir yapının mümkün olduğunu gösteriyor. Yazar, iş hayatında romantik davranarak anlam arayışına çıkıyor.  
  
Tipik bir romantiğin belirleyici özellikleri uzun zamandır değişmemiştir. Duyguların mantıktan ve hislerin zekadan önce gelmesi; benlik ile içe dönük iletişim ve hayranlık duygusu; aşırı hassasiyet, duygular ve ruh hali farkındalığının artması; yabancılar ve yabancı olana yakın ilgi; aykırı tavırlar; topluma olan inanç ile yalnız kalma ihtiyacının bir arada olması; ulu, gizemli ve gizli olanın takdir edilmesi; doğaya karşı huşu duyulması; hayal gücünün ve güzelliğin spiritüel gerçeklere giden bir yol olduğu inancı ve bütün olarak benliğe derin deneyimler yaşatma arzusu. Daha zengin, rasyonel düşünce sınırlarını, sosyal normları ve bilişsel ve duygusal tutarlılığı aşan, herkesin ve her şeyin anlam yüklü olduğu bir hayat yaşatma çabası tüm bu özellikleri bir araya getirir. (sayfa 51)  
  
İş dünyasında, Virgin'in kurucusu Sir Richard Branson ya da Apple'dan Steve Jobs'in romantik kahramanlar olduğu söylenebilir. Öte yandan, Bill Gates, Warren Buffett ya da GE'den Jeffrey İmmelt gibi liderler romantik olmamayı bilinçli olarak seçmişlerdir. Daha geniş bir bakış açısıyla, toplumdan ayrı duran, şeffaflık ve rasyonel söylemler yerine gizem ve düşünceli ruh hali özellikleri taşıyan herkes romantik kahramanlar ailesinin bir üyesidir. (sayfa 50)  
  
Kitapta, business romantik olmaya dair unsurlar İkinci Kısım'da 'Cezbetme Kuralları' başlığı ile aşağıdaki gibi sıralanıyor:  
  
- Küçüğün içinde büyüğü bulun  
- Yardımcı olun  
- Aldığınızdan fazlasını verin  
- Acı çekin (birazcık)  
- Sahtesini yapın!  
- Gizemli olanı koru  
- Ayrılık  
- Okyanusa yelken aç  
- Eve uzun yoldan gidin  
- Yalnız durun, hazır durun, kıpırdamadan durun  
  
