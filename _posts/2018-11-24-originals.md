---
layout: post  
category: book2  
title: "Originals | Adam Grant (Kitap)"  
kitap: "Originals: How Non-Conformists Move the World"  
tr: "Orijinaller - Geleneklere Uymayanlar Dünyayı Nasıl İleri Taşıyor?"  
yazar: "Adam Grant"  
yil: "2017"  
sayfa: "268"  
goodreads: "https://www.goodreads.com/book/show/25614523-originals"
description: "Orijinaller, geleneksel yollar yerine daha az tercih edilen yoldan giderek 'orijinal' olmayı tercih edenleri anlatıyor."
published: true
last_modified_at: 2021-07-12
posted: 2018-11-24
tag: "psikoloji"
image: "/assets/old/originals.jpg"
eng: "It is not enough that you have an idea. That idea can be an original one, but still, you need to show some effort to turn it into a reality. This means that you are taking a risk. Adam Grant tells the story of successful entrepreneurs who are also calculating risk-takers in his book 'Originals: How Non-Conformists Move the World'. Originals take risks just like the rest of us but what makes them different is how they plan their steps through the way. They take risks because they carefully calculate and select these risks. Creativity and originality are the other topics Grant mentions. Choosing the most proper or original idea, among different approaches that have been generated is not that easy. One idea might seem unique to you, but it doesn't mean it is going to be successful if you work on it. There are many variables for an idea to become an original one which makes a difference. An excellent read with several effective outcomes and lessons."
---

Sheryl Sandberg'in önsözünü kaleme aldığı Orijinaller, geleneksel yollar yerine daha az tercih edilen yoldan giderek "orijinal" olmayı tercih edenleri anlatıyor.  
  
Orijinallik, yaratıcılıktan, yani hem yeni hem de yararlı bir kavram üretmekten çıkar. Orijinal insanlar, insiyatifi ele alıp hayallerini gerçeğe dönüştürenlerdir. (sayfa 15)  
  
Orijinal olarak bir alanda başarı sağlayanlar, dışarıdan risk alan kişiler olarak görünür. Kitaba göre, aslında gerçek, bunun tam tersi. Larry Page ile Sergey Brin, Google'ı ilk kurduklarına doktora programlarına devam ediyorlardı. İlk zamanlarda, doktora araştırmalarını engellediği gerekçesi ile Google'ı satmak istediler. Atama motoru oluşturmakla ilgili iyi bir fikirleri vardı, bunu hayata geçirmişlerdi ama bunu tam zamanlı işleri olarak benimsemeleri zaman almıştı. Bir başka örnek Apple'i Steve Jobs ile birlikte kuran Steve Wozniak'ın HP'de bir süre daha tam zamanlı mühendislik işinden ayrılmamış olmasıdır.  
  
Michigan Üniversitesi'nde psikolog Clyde Coombs'in yaklaşık 50 yıl önce geliştirdi yenilikçi risk kuramına göre, bir alanda tehlikeyi kabullendiğimizde, başka bir alanda temkinli davranır, böylece toplam risk düzeyini dengeleriz. (sayfa 19) Bu kuram da, kitabın yazarına göre, başarılı orijinallerin bir alanda risk alırken, diğer alanda neden böylesi ihtiyatlı davrandıklarını açıklamaktadır.  
  
Yaratıcılık orijinal kişilerin önemli bir özelliğidir, ancak yaratıcılık çocukluk çağında, okulda bazen kişiye sorun yaşatabilmektedir. Yaratıcı çocuklar, çoğu zaman için öğretmenlerin gözdesi olmazlar. Sınıfa uyum sağlayamamakla, hatta sınıfın düzenini bozmakla itham edilirler. Bu da, çocuklara - son derece yanlış biçimde - orijinal ve yaratıcı fikirleri kendilerine saklamayı öğretir.  
  
Fikir seçimlerinde yanlış tahminler, bazı projelerin başarılı ya da başarısız olması ile şaşırtıcı olabilir. Kendi dengesini sağlayan kişisel taşıma aracı Segway, pek çok ünlü isimden yatırım almış ve satış rekorları kıracağı düşünülmüşse de bir turlu başarılı olamamış ve niş bir pazara hitap eder hale gelmiştir. Segway, bir yanlış pozitifti; başarılı olacağı tahmin edilmiş ama öyle çıkmamıştı. NBC'nin desteğini kazanan Seinfield ise bir yanlış negatiftir; çuvallaması beklenmiş ama sonradan çok başarılı olmuştur. (sayfa 39)  
  
Orijinalliği geliştirmek ve yaymak için kitabın sonunda bazı öneriler de yer alıyor.  
  
##### [Bireysel Eylemler: Orijinal Fikirleri Üretmek ve Tanıyabilmek](#uretmek)  
{: #uretmek }
1. Mutlak değil, duruma göre düşünün.  
2. Ürettiğiniz fikirlerin sayısını üçe katlayın.  
3. Kendinizi yabancı bir ortamın içine bırakın.  
4. Stratejik ertelemeler yapın.  
5. Beyin fırtınasını bırakıp beyin yazımına başlayın.  
  
##### [Bireysel Eylemler: Orijinal Fikirleri Dile Getirmek ve Savunmak](#savunmak)
{: #savunmak }
6. Fikirlerinizi daha tanıdık hale getirin.  
7. Fikirlerinizi yeni bir kitleyle buluşturun.  
8. Dikkatinizi fikrinizi desteklememe nedenlerine yoğunlaştırın.  
9. En cüretkar fikrinizi bir Truva atına bindirin, sonra açığa çıkarmak için doğru anı bekleyin.  
10. İnsanların kişiliklerine, değerlerine hitap edin.  
  
##### [Lider Eylemleri: Orijinal Fikir Kıvılcımları](#fikir)
{: #fikir }
11. Bir yenilik turnuvası düzenleyin.  
12. Şirketi batırın.  
13. Farklı departmanlardan çalışanları fikirlerini sunmaya davet edin.  
14. Zıtlıklar günü düzenleyin.  
15. Popüler olmayan fikirleri savunmasıyla bilinen insanlardan yenilikçi görev gücü oluşturun.  
  
##### [Lider Eylemleri: Orijinaline Dayalı Kültürler İnşa Etmek](#kultur)  
{: #kultur }
16. İnsanları kültürünüze uyum sağlamaları için değil, kültüre katkıda bulunmaları için ise alın.  
17. Çıkış görüşmelerinden giriş görüşmelerine geçin.  
18. Çuvaldızı kendinize batırın.  
19. 'Beğenme', 'sevme' ve 'nefret' gibi sözcükleri yasaklayın.  
20. Değişim sürecini başlatmak için, yükselen yıldızlara meydan okuyun.  
  
