---
layout: post
category: book
title: "Acemi Yoginin Elkitabı | Esra E. Karaosmanoğlu (Kitap)"
kitap: "Acemi Yoginin Elkitabı - Yeni Başlayanlar İçin Yoga"
tr: "-"
yazar: "Esra E. Karaosmanoğlu"
yil: "2019"
sayfa: "224"
goodreads: "https://www.goodreads.com/book/show/30181983-acemi-yoginin-elkitab"
description: "Esra E. Karaosmanoğlu, Acemi Yoginin Elkitabı'nda, yoga ve meditasyonla ilgili temel kavramları açıklıyor."
last_modified_at: 2022-11-11
published: true
posted: 2022-11-11
tag: "lifestyle"
instagram: "no"
insta: "no"
reread: "no"
image: "/assets/new/acemi-yoginin-elkitabi.jpg"
---


Yoganın etkileri ve iyileştirici gücü hem kişisel deneyimlerle hem de nesnel bilimsel kanıtlarla ortaya konmaktadır. Yoga, insanın kendisini tanıma yolculuğudur, hem fiziksel hem de ruhsal olarak hiç karşılaşmadığı yönlerini bulma sürecidir. Hem vücut esnekliğini artırır hem de doğru nefes alıp verme sayesinde dinginlik ve sakinlik sağlar. Olayları değerlendirirken sakin kalmayı, olumsuzluklardan etkikenmemeyi öğretir, farklı bir bakış açısı kazandırır. 

Yogada ruhun göstergesi farkındalıkla ortaya çıkar. Kendini fiziki ve somut nesnelerin getirdiği kaygılardan arındıran kişinin farkındalığı giderek yükselir. Yoga, Sanskrit dilinde kullanilan "YUK", "YOK" ve "YUJ" sözcüğünden türetilmiştir. Anlamı "birleşmek" veya "bütünleşmek" tir. Zira, yoga dogayla, evrenle, özümüzle, bastırılan benliğimizle (yeniden) birleşme sanatıdır. 

Yoga, kişinin yaşamı boyunca devam edecek olan öğrenim, bilgi, farkındalık, bilgelik yoludur. 20.yüzyılın en önemli yoga üstatlarından ve aynı zamanda bir hekim olan Swami Sivananda (1887-1963) öğretisinde yoganın beş temel prensibi olarak doğru egzersiz, doğru beslenme, doğru nefes, doğru rahatlama ve doğru meditasyon sayılır. 

Acemi Yoginin Elkitabı, yeni başlayanlar ve temel kavramları anlamak isteyenler için yogayı çeşitli yönleri ile ele alıyor. Yoganın kısa geçmişi, meditasyon, duruşlar, nefes teknikleri, Türkiye'de yoga kurslarında uygulanan tarzlar, yoga kampları incelenen başlıklar arasında.
