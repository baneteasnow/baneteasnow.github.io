---
layout: post  
category: book2  
title: "The Dark Net | Jamie Bartlett (Kitap)"  
kitap: "The Dark Net: Inside the Digital Underworld"  
tr: "Dark Net - İnternetin Yeraltı Dünyası "  
yazar: "Jamie Bartlett"  
yil: "2016"  
sayfa: "304"  
goodreads: "https://www.goodreads.com/book/show/19186421-the-dark-net"
description: "Kitap, internetin rahatsız edici ve karanlık yüzünü mercek altına alıyor ve internetin güvenli kullanımı için bireysel kullanıcılara yol gösteriyor."
published: true
last_modified_at: 2023-01-14
posted: 2017-05-27
tag: "siber güvenlik"
instagram: "no"
insta: "no"
reread: "no"
rating: "4"
eng: "-"
image: "/assets/old/the-dark-net.jpg"
---

Dark Net isimli kitabı, gazeteci Jamie Bartlett kaleme almış.  
  
İnternet günümüzde, günlük hayatın vazgeçilmez bir parçası haline geldi. Teknolojinin ucuzlaması ile birlikte, hem bilgisayar kullanıcılarının hem de mobil cihaz kullanıcılarının sayısı her geçen gün artıyor. Bilgiye ulaşmak, alışveriş yapmak, haberleri takip etmek, restoran önerisi almak, yeni çıkan kitapları ve vizyona girecek filmleri takip etmek ve iletişimde kalmak için internet milyarlarca kişi tarafından kullanılıyor. İnternet, ayrı bir dünya, sanal bir ortam, herhangi birinin hayal ettiği kişi olabilmek için profilini o şekilde düzenleyerek sosyal medyada yer alması yeterli. Hal böyle olunca, cinsiyet, yaş, meslek, yaşanılan yer vb konularda yanlış ve yanıltıcı bilgi verenlerin sayısı da bir hayli yüksek. Ancak, tüm bunların ötesinde, internetteki platformların kötü niyetli ve yasalara uygun olmayan şekilde kullanımı giderek artış gösteriyor, bu durum ise her geçen gün büyüyen bir sorun olarak hem bireysel kullanıcıları hem de yetkili mercileri tehdit ediyor.  
  
Kitap, internetin bu rahatsız edici ve karanlık yüzünü mercek altına alıyor ve internetin güvenli kullanımı için bireysel kullanıcılara yol gösteriyor. Yediden yetmişe tüm internet kullanıcılarının hem bilgi güvenliklerini sağlayabilmeleri hem de bireysel kimlik bütünlüklerini gerektiği şekilde koruyabilmeleri için bilinçlenmesi gerekiyor. Kitap, bu açıdan bir rehber ve uyarı niteliği taşıyor.  
  
  
