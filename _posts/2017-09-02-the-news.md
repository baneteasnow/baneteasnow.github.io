---
layout: post  
category: book2  
title: "The News | Alain de Botton (Kitap)"  
kitap: "The News: A User's Manual"  
tr: "Haberler - Bir Kullanma Kılavuzu"  
yazar: "Alain de Botton"  
yil: "2015"  
sayfa: "264"  
goodreads: "https://www.goodreads.com/book/show/18282869-the-news"
description: "Alain de Botton'un kendine has tarzı ile kaleme aldığı Haberler hemen herkesin gün içinde maruz kaldığı haberleri farklı bir açıdan değerlendiriyor."
published: true
last_modified_at: 2023-01-14
posted: 2017-09-02
tag: "felsefe"
instagram: "no"
insta: "no"
reread: "yes"
rating: "5"
eng: "In his book The News - A User’s Manual. An exciting read from Alain de Botton on the news. As the modern-day philosopher, he is questioning news and journalism this time. But he is wondering why the concept of ‘news’ is trying to be accurate rather than just telling the entire story. With that perspective, rest should be left to the audience who is watching. He is focusing on news topics such as politics, world news, economics, celebrity, disaster, consumption. He explains each of them with different examples. If you like Alain De Botton books (I should add here I really like them), you are going to love this one as well."
image: "/assets/old/the-news.jpg"
---

Alain de Botton'un kendine has tarzı ile kaleme aldığı Haberler hemen herkesin gün içinde maruz kaldığı haberleri farklı bir açıdan değerlendiriyor.  
  
Yazar, eğitimin modern toplumlar için ne kadar önemli olduğunu vurguluyor, aynı zamanda 'haberler'in de bir çeşit eğitim aracı olduğunu ve resmi eğitimin tamamlanmasından sonra bireylerin hayatında bir öğretmen gibi yönlendirici nitelik taşımaya başladığını belirterek, haberlerin bu denli etkili bir araç olmasına rağmen incelenmesinin ihmal edildiğinin altını çiziyor. Peki, izleyiciler neden haberlere - belli aralıklarla - göz atıp duruyor?  
  
Bunun korkuyla çok yakından ilgisi var. Kısa bir süre için bile olsa haberlere ulaşamazsak endişelerimiz birikmeye başlar. (sayfa 13)  
  
Bizi çevreleyen hayat gayet sakin ve huzurludur belki. Bahçedeki esinti erik ağacının dallarını hafifçe okşuyordur ve oturma odasındaki kitaplık yavaş yavaş tozla kaplanıyordur. Ancak, bu tür bir sükunetin, varoluşun kaotik ve vahşi özünü yansıtmadığının farkında olduğumuz için bir süre sonra sükunet de kendine özgü bir biçimde endişe verici olmaya başlar. (sayfa 14)  
  
Anormalliği aşikar olan bu hadiseler, nispeten daha sağlıklı ve şanslı olduğumuzu hissetmemizi sağlar. (sayfa 15)  
  
İletişimin hızlanması ve hemen herkes tarafından erişilebilir olması ile birlikte yeni bir dönem başladı. Bu yeni dönemde, eskiden ulaşılması ve yayılması bir hayli pahalı olduğu için kontrol altında tutulabilen haberler, artık kontrol edilemez hale geldi. İsteyen ya da istemeyen herkes haberlere maruz kalıyor. Sabahın erken saatinde ya da yatma vakti geldiğinde, bir şekilde sadece yerel haberler değil, başka kıtalardan haberler de hızla yayılmış oluyor. Bu nedenle, gelişimlerini sürdürmek isteyen modern toplumlar yazara göre aslında belli tur haberlere ihtiyaç duyuyor.  
  
Haber kuruluşlarının en büyük iddiaları hatta kendilerini farklılaştırdıklarına inandıkları unsur ise, gerçeklerin "tarafsız" olarak izleyicilerle paylaşılması. Yazar, aslında ihtiyacımız olanın daha fazla gerçek değil, zaten elimizde bulunanlarla ile ne yapacağımızı anlamak olduğunu vurguluyor. Haber kuruluşlarının ise bu noktada yapması gereken salt gerçekleri biraraya getirmek değil, gerçekler arası ilişkilerin anlaşılmasını kolaylaştırmaktır.  
  
Haberlerin önemi büyüktür, maruz kalınan haberler alınan kararları etkiler, günlük yaşamda hakim olan ruhsal dengeleri şekillendirir. Haberler, aynı zamanda izleyicileri bir tavır almaya da yönlendirir, bu tavır, olumsuz haberler için savunmasızlık hissi, ürkeklik, panik, korku, öfke gibi duyguları beraberinde getirir.  
  
Gazeteciler ve editörler, herhangi bir olayın önemini belirleyen unsurun tuhaflığı ve sıradışılığı olduğuna inanma eğilimindedir. (sayfa 83)  
  
Bir yerde yaşanan üzücü ve dehşet verici kesintilerin bizi adamakıllı endişelendirebilmesi için o yerin normal hali, gündelik hayatı, rutinleri ve halkının mütevazı umutları hakkında bir fikre sahip olmamız şarttır. (sayfa 84)  
  
Geleceğin ideal haber kuruluşları, anormale ilgi göstermek için önceden normalle ilgi bilginin gerekli olduğunu kabul ederek, düzenli aralıklarla bu tanıya uygun haberler hazırlanmasını sağlamalıdır. (sayfa 85)  
  
Şu an ana akım haber kuruluşlarının en çok yaptığı iş, ekonomi kurumlarının günlük faaliyetlerini izlemektir. Neler olup bittiğini bize aktarırlar, ama nelerin olabileceğine ya da olması gerektiğine dair herhangi bir fikir ortaya koyamazlar. (sayfa 138)  
  
Bir iş insana ne zaman anlamlı gelir? Günün sorusuna geldiğimizde, yaptığımız işin diğer insanların bedbahtlığını azaltmakta ya da memnuniyetini artırmakta az da olsa etkili olduğunu hissettiğimizde. ... Fakat yapılan iş, sayılamayacak kadar çok ufak parçaya bölündüğünde, insanın bütün kariyeri başkalarının mutluluğu üzerinde belki bir saniyelik bir etki bırakacak ya da hiç bırakamayacak ürünler imal etmek üzerine kurulu olduğu zaman, iş anlamsızlaşmaya başlar. (sayfa 152)  
  
Kitapta haberler altı farklı başlık altında gruplandırılmış: politika haberleri, dünyadan haberler, ekonomi haberleri, ünlü haberleri, felaket haberleri, tüketici haberleri. Yazar alt ana başlığı alt başlıklar halinde örnek haber metinleri ve resimler ile incelemiş. Kitabın son kısmında haberlerin geleceği hakkında da bir yoruma yer verilmiş. Buna göre, izleyiciler gelecekte yoğun şekilde 'kişiselleştirilmiş haberler' ile karşılaşacaklar. Ancak, bu durumda, öncelikle hangi haberler ile karşılaşmak istediklerini yeterli donanıma sahip olarak doğru şekilde belirlemeleri gerekir. Bugün, gazeteler ve haber bültenlerinin editörleri, 'ortalama okur ve izleyicinin' beklentilerine karşılık vermeye çalışmaktadır. Bazı haber siteleri son birkaç yılda, bazı haberlerin editörlüğünü okuyuculara bırakmış olsa da bu süreci başarı ile uzun soluklu olarak devam ettiren bir site olmamıştır. Yakın zamanda, izleyicilerin ne istediklerini daha iyi bilmeleri halinde, bu durum da tersine dönecektir.  
  
Ekranlarımız üzerinde sürekli değişip duran piksellerle temasa geçtiğimiz kadar, gerek ciltleri gerek yazı karakterleriyle, düşüncelerimizde yarın da bir yere sahip olmayı hak edecek şeyler söylediklerini belli eden ağır, ciltli kitapların sayfalarıyla da temas halinde olmaya ihtiyacımız vardır. (sayfa 255)  
  
  
