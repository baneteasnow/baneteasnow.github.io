---
layout: post
category: book
title: "Bir Vegan Ile Evlendim | Fausto Brizzi (Kitap)"
kitap: "Bir Vegan İle Evlendim - Maalesef Gerçek Bir Hikaye"
tr: "Bir Vegan İle Evlendim - Maalesef Gerçek Bir Hikaye"
yazar: "Fausto Brizzi"
yil: "2020"
sayfa: "144"
goodreads: "https://www.goodreads.com/book/show/55246542-bir-vegan-ile-evlendim"
description: "Bir Vegan ile Evlendim isimli kitabında, Fausto Brizzi, eşi Claudia ile tanışma hikayesini anlatıyor. Ancak, bu hikayeyi sıra dışı hale getiren bir ayrıntı var. Claudia, veganlığı bir yaşam biçimi olarak benimsemiştir ve müstakbel eşinden de aynı şekilde yaşamasını istemektedir."
last_modified_at: 2022-05-26
published: true
posted: 2022-05-26
tag: "veganlık"
instagram: "yes"
image: "/assets/new/bir-vegan-ile-evlendim.jpg"
---

Bir Vegan ile Evlendim isimli kitabında, Fausto Brizzi, eşi Claudia ile tanışma hikayesini anlatıyor. Ancak, bu hikayeyi sıra dışı hale getiren bir ayrıntı var; Claudia bir vegan. Yaşayan tüm canlıların yaşam hakkını savunan ve çevresindeki herkesten de bunu bekleyen Claudia, veganlığı bir yaşam biçimi olarak benimsemiştir ve müstakbel eşinden de aynı şekilde yaşamasını istemektedir. 

Çiftin Roma'da 'şarküterinin Disneyland'ı' olarak sayılabilecek bir menüsü olan bir restorantta ilk buluşmaları ile başlayan ilişkileri Fausto Brizzi'nin veganlıkla ilgili detayları öğrenmeye başlaması ile hızlanır. Bu yeni hayatlarında vegan olmayan tüm yiyeceklere, yün kazaklara, deri ayakkabılara ve daha pek çok şeye veda ederken ekolojik ürünler, çöp ayrıştırma, ekotatiller gibi yeni kavramlarla tanışır. 

Arada peynir yiyerek kaçamak yapsa da Fausto Brizzi vegan beslenme sayesinde kesinlikle daha iyi hissettiğini ve daha sağlıklı olduğunu belirtiyor. Eşi ile birlikte yaşadıkları anıları esprili bir dille anlatırken veganlığın nasıl bir şey olduğunu da tarif ediyor. 

Kitap, şu cümlelerle son buluyor: 

"Vegan olmak veya veganlığa geçmek hele İtalya'da hiç kolay değil ama kaçınılmaz bir durum. Dünya bu yönde ilerliyor ve gelecekte bizimki her şeyin yeniden başladığı bir dönem olarak anımsanacaktır: Veganlığın Doğuşu. Sağlık dünyasında milyarlarca avro tasarruf edilecektir, daha uzun ve daha iyi yaşayacağız. Ben hala mükemmel bir vegan olduğumu söyleyemem. Ama çabaladığımı, Claudia'nın gebelik haberinin bende önemli bir dürtü yarattığını söyleyebilirim. Genç bir baba olmayacağım belki ama en azından sağlıklı bir baba olmaya çalışacağım." (sayfa 142)

