---
layout: post  
category: book2  
title: "Utopia for Realists | Rutger Bregman (Kitap)"  
kitap: "Utopia for Realists: And How We Can Get There"  
tr: "Gerçekçiler İçin Ütopya - Kusursuz Dünyayı Nasıl İnşa Edebiliriz?"  
yazar: "Rutger Bregman"  
yil: "2018"  
sayfa: "328"  
goodreads: "https://www.goodreads.com/book/show/40876575-utopia-for-realists"
description: "Gerçekçiler İçin Ütopya, içinde bulunduğumuz 'bolluk çağı'nı irdeleyerek vizyoner fikirlerle yeni bir toplum inşa edilebileceğini öne sürüyor."
published: true
last_modified_at: 2021-07-12
posted: 2018-09-22
image: "https://www.thebookish.de/assets/old/utopia-for-realists.jpg"
---

Gerçekçiler İçin Ütopya, içinde bulunduğumuz 'bolluk çağı'nı irdeleyerek başlıyor.   
  
Günümüzde eski çağlara göre, pek çok insan daha kaliteli, daha sağlıklı ve uzun bir yaşam sürüyor, pek çok imkana ve zenginliğe erişim de daha mümkün hale geldi. Ancak, tüm bu imkanlara rağmen gene de sabahları yataktan çıkmak için bir neden gerekli. Pek çok kişi, belki de hemen herkes bu 'anlamlı' nedeni arıyor durmadan. Ancak, bir yandan da bir duraklama çağındayız. Yazara göre, sanatın, felsefenin yapıldığı, yeni eserlerin ortaya koyulduğu bir çağda değiliz, sadece mevcudun korunduğu bir çağdayız. Geleceği daha iyi kurgulamak için biraz daha fazlasına ihtiyaç var, peki ama nasıl?  
  
İnsanlar mutsuz, memnuniyetsiz ve şikayetçiler. Ama, mevcut sistem bu durumun nedenlerini incelemek yerine belirtilerine eğiliyor. Hastalar doktora, depresyondakiler terapiste, kilo vermek isteyenler diyetisyene gidiyor. Ancak, bu şikayetlerin neden ortaya çıktığını kimse pek sorgulamıyor.  
  
Tüketim kültürünün ağır bastığı bugünkü ortamda, daha fazla tüketmek için daha fazla çalışıyoruz. Ancak, çoğu kez bu durum bize mutluluk getirmiyor. Bu gidişatın değiştirilmesi, daha büyük fikirlerin ortaya atıldığı bir ortamı yeniden kurgulamak bir ütopya gibi görünüyor olabilir. Ancak yazar, aslında daha iyi bir geleceğin mümkün olduğunu örneklerle açıklıyor. Ütopyaların gerçekleşebileceğini somut verilerle gösteriyor. 
  
Ütopyanın yerine koyacak yeni bir hayalimiz yok çünkü elimizdekinden iyi bir dünya hayal edemiyoruz. Gerçek kriz, daha iyi bir şey hayal edemiyor oluşumuz. (sayfa 10-11)  
  
Kitapta incelenen konular arasında şunlar var:  
  
Çalışsın ya da çalışmasın herkese temel gelir sağlanması (temel gelirin bir hak haline gelmesi),  
Gerçekleri yansıtmadığı bilinen gayrisafi milli hasılanın (GSMH) halen pek çok konuda gösterge olarak sayılması,  
Yoksulluğun sonunun nasıl getirilebileceği,  
İnsanlarla makinelerin yarısını kimin kazanacağı,  
Haftalık çalışma saatlerinin azaltılmasının aslında stres, iklim değişikliği, kazalar, işsizlik, kadınların özgürleşmesi, yaşlanan nüfus ve eşitsizlik gibi sorunlara dolaylı ya da dolaysız olarak nasıl çözüm sağlayabileceği,  
Sınırların açılmasının beraberinde getireceği olumlu şeyler.  
  
Rutger Bregman, uygulanabilir vizyoner fikirlerle yeni bir toplum inşa edilebileceğini öne sürüyor. Bu iddiasını, sıra ile incelediği ütopyalarla destekliyor.  
  
