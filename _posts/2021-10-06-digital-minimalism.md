---
layout: post
category: book
title: "Digital Minimalism | Cal Newport (Kitap)"
kitap: "Digital Minimalism: Choosing a Focused Life in a Noisy World"
tr: "Dijital Minimalizm - Ekran Bağımlılığı ve Teknoloji Yorgunluğu Sarmalından Kurtulmak İçin Bir Yol Haritası"
yazar: "Cal Newport"
yil: "2019"
sayfa: "240"
goodreads: "https://www.goodreads.com/book/show/40672036-digital-minimalism"
last_modified_at: 2023-01-14
published: true
description: "Cal Newport, Dijital Minimalizm isimli kitabında ekran başında geçirilen zamanı azaltmanın gerekliliğini ve yollarını tartışıyor."
posted: 2021-10-06
tag: "üretkenlik ve teknoloji"
instagram: "no"
insta: "no"
reread: "yes"
rating: "5"
eng: "-"
image: "/assets/new/digital-minimalism.jpg"
---

Pürdikkat (Deep Work) isimli kitabı ile tanınan Cal Newport Dijital Minimalizm isimli kitabında ise ekran başında geçirilen zamanı azaltmanın gerekliliğini ve yollarını tartışıyor. Cal Newport, internetin gücünün ve faydalarının yadsınamaz olduğunu belirterek eğer bir şeyler değişmezse çoğu kişi için artık bir bağımlılık haline gelmiş olan ekran süresinin pek çok olumsuz sonucu da beraberinde getireceğini vurguluyor.

Bugünkü mobil cihazlara öncülük eden ilk iPhone'un 2007 yılındaki tanıtımı sırasında Steve Jobs'in vizyonu bir bağımlılık yaratmak değildi hiç kuşkusuz ki. Ya da hiçbir kullanıcı tedavi edilmesi gerekli seviyeye ulaşabilecek bir bağımlılığa ilk adımı attığının farkında değildi bu cihazları satın aldığında. Bugün ise bu cihazlar insanlar üzerinde yorgunluk yaratan dikkat dağıtıcı öğeler haline dönüştüler.

Adam Alter, 2017 tarihli Karşı Koyulmaz (Irresistible) isimli kitabında Facebook'un 2009 yılında 'like' tuşunu tanıştırması ile birlikte kullanıcıların sosyal medya ile olan ilişkisinin yeni bir boyuta taşındığından bahseder. Beğenileri toplamak yani olumlu geribildirime ulaşmak isteyen kullanıcılar kısa aralıklarla hesaplarını kontrol eder hale gelir bir süre sonra. Sosyal medyada yapılan her yeni paylaşım artık bir 'bahis' halini almıştır. Acaba, 'bir sonraki paylaşım bir önceki kadar ilgi görebilecek midir?'

Sosyal medya platformları en başta kullanıcıya tanıdıkları ile iletişimde kalmayı ve güzel anlarını paylaşmayı vadetseler de, zaman içinde ortaya çıkan gerçek bundan epey farklı olmuştur.

Cal Newport, teknolojinin getirdiği bağımlılığa dönüşen bu olumsuz unsurlarla başa çıkmak için 'dijital minimalizm'i önermektedir. Dijital Minimalizm, online olarak geçirilecek zamanda yalnızca değer verilen şeyleri destekleyecek az sayıdaki özenle seçilmiş aktiviteye odaklanmayı ve geride kalan diğer şeylerden mutlulukla kaçınmayı öneren bir teknoloji kullanım felsefesidir.

Bireyler belirli araçları veya davranışları dijital hayatlarına uyarlarken yalnızca olumlu yönlere odaklanırlar. Oysaki, olumsuz yönler, çoğu kez için olumlu yönlerden fazla olabilmektedir.

Dijital Minimalizme geçiş için Cal Newport, zorunlu olmayan teknolojilerden uzak durmayı içeren 30 günlük bir deneme süresi öneriyor. Bu teknolojilere harcanan ve 30 gün için boşa çıkacak olan zaman aralığını ise dijital olmayan daha yapıcı faaliyetlerle doldurmayı öneriyor.

Cal Newport, Dijital Minimalizmin 3 temel unsurunu şöyle sıralıyor:

1\. Karmaşıklık maliyetlidir.bir şeylerşeyler kaçırmamak uğruna sürekli takip edilen teknolojik platformlar maliyet yaratır.  
2\. Optimizasyon önemlidir. Yeni bir teknolojiyi günlük yaşama alırken bu teknolojinin nasıl kullanılacağı da hesap edilmelidir.  
3\. Niyet tatmin yaratır. Dijital minimalistler, yeni bir teknolojiyi hayatlarına kabul ederken bu teknolojinin kendileri için gerçekte neye hizmet ettiğini sorgularlar.  

Cal Newport, bu kitabında hem dijital minimalizme geçiş sürecine dair önerilerini aktarıyor hem de ekran bağımlılığından kaçınarak teknolojinin olumsuz etkilerinden korunmaya dair ilkeleri paylaşıyor.
