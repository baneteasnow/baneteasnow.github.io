---
layout: post
category: book
title: "Feng Shui | Miraç Atuna (Kitap)"
kitap: "Feng Shui - Yaşamla Uyum ve Denge Sanatı"
tr: "-"
yazar: "Miraç Atuna"
yil: "1999"
sayfa: "128"
goodreads: "https://www.goodreads.com/book/show/60392096-feng-shui-ya-amla-uyum-ve-denge-sanat"
description: "Miraç Atuna, denge ve uyum sanatı olarak nitelediği Feng Shui kavramı ile ilgili ayrıntıları aynı ismi taşıyan kitabında anlatıyor ve bir inançtan çok bir sistem olarak yaklaşıldığında Feng Shui'nin en iyi sonuçlarını verdiğini belirtiyor."
last_modified_at: 2021-09-18
published: true
posted: 2021-09-18
tag: "lifestyle"
image: "/assets/new/feng-shui-yasamla-uyum-ve-denge-sanati.jpg"
---

Miraç Atuna, denge ve uyum sanatı olarak nitelediği Feng Shui kavramı ile ilgili ayrıntıları aynı ismi taşıyan kitabında anlatıyor. Yaşam alanında denge ve uyumu yakalayarak Chi akışını sağlayabilmenin ön koşulu olarak da kişinin kendi düşünce kalıplarını olumsuzdan olumluya çevirmesi gerektiğini vurguluyor. Bir inançtan çok bir sistem olarak yaklaşıldığında Feng Shui'nin en iyi sonuçlarını verdiğini belirtiyor. Bu felsefenin temeli doğadaki enerji akışının matematiksel hesaplamalarla yaşam alanlarına yansıtılmasına dayanıyor. Sembolizm yoğun olarak kullanılıyor ve küçük değişiklikler bile olumlu sonuçlara götürüyor. Ancak, sonuç almak için hem gözleme hem de zamana ihtiyaç var.

Feng Shui'de bir yapının yönü ve bir odadaki eşyaların yeri gibi detaylar yaşam enerjisi Chi'yi etkiler, bu nedenle önemlidir. Feng Shui'nin 3 farklı ekolü vardır.  (sayfa 17-19)
- 'Pusula' ya da 'Lo Pa'an' ekolü
- 'Yön' ya da 'Ba Gua' ekolü
- 'Şekil' ya da 'Yin Yang' ekolü

Yaşamsal Chi enerjisi iyi aktığında yaşamda uyum ve denge ortaya çıkar; durgun Chi enerjisinin ise çeşitli olumsuzluklar getireceğine inanılır. Dört farklı pusula yönü ise dört farklı yaşamsal enerjiyi taşır. (sayfa 22)
- Sheng chi - doğu yönünün bilge enerjisi
- Yang chi - güneyin güçlendirici enerjisi
- T'sang chi - kuzeyin besleyici enerjisi
- Sha chi - batının yıkıcı enerjisi

Yeryüzü 'yin'i; gökyüzü ise 'yang'i temsil eder. Yin negatif enerji iken, yang pozitif enerjidir.

Yin ve yang arasında sağlanan denge ile aslında evrenin bütünlüğü simgelenir. Yaşadığımız mekanlar ancak yin ve yang iyi dengelenmişse uğurludur. (sayfa 26)

Ba Gua haritasında her pusula yönü bir element ile özdeşleşir. 
- kuzey - su
- batı - metal
- güney - ateş
- doğu - ağaç
- merkez - toprak
Her evin bir odası ya da köşesi bu elementlerden birine aittir. (sayfa 29)

Elementlerin kendi arasında iki farklı döngü ilişkisi vardır.
- **Yaratıcı Döngü**: Ateş toprağı yaratır, toprak metal içerir, metal suyu tutar, su ağacı besler, ağaç ateşi besler.
- **Yıpratıcı Döngü**: Ateş metali eritir, metal ağacı keser, ağaç toprağı tüketir, toprak suyu emer, su ateşi söndürür. 

[yaratıcı döngü - sayfa 30](/assets/graph/creative-cycle-feng-shui-yasamla-uyum-ve-denge-sanati 7.19.44 PM.jpg)
[yıpratıcı döngü - sayfa 31](/assets/graph/destructive-cycle-feng-shui-yasamla-uyum-ve-denge-sanati.jpg)

Evlerin farklı odalarında Feng Shui'nin nasıl uygulanacağı ile ilgili ayrıntılar da kitapta yer alıyor.

