---
layout: post
category: book2
title: "Small Data | Martin Lindstrom (Kitap)"
kitap: "Small Data: The Tiny Clues That Uncover Huge Trends"
tr: "Small Data - Devasa Trendleri Açığa Çıkaran Küçük İpuçları"
yazar: "Martin Lindstrom"
yil: "2016"
sayfa: "272"
goodreads: "https://www.goodreads.com/book/show/25663776-small-data"
description: "Small Data, büyük verinin yetersiz kaldığı noktada küçük veriden nasıl yararlanılacağına ilişkin pratik bilgiler veriyor."
published: true
last_modified_at: 2023-01-14
posted: 2018-12-01
tag: "tüketici davranışları"
reread: "no"
rating: "4"
num: "117"
image: "/assets/old/small-data.jpg"
---

Büyük veri, günümüzde firmaların gündem maddeleri arasında en üst sıralarda yer alıyor. Büyük verinin toplanması, işlenmesi, anlamlı hale getirilmesi üzerine danışmanlık alınıyor, uzmanlar görev yapıyor. Ancak, tüm faydalarına rağmen, büyük veri kimi zaman bazı tüketici eğilimlerini açıklayamıyor, satır aralarının okunmasına yardımcı olamıyor veya yetersiz kalabiliyor. Pek çok ünlü markaya danışmanlık yapan Martin Lindstrom, Small Data isimli kitabında büyük verinin yetersiz kaldığı noktada küçük veriden nasıl yararlanılacağına ilişkin pratik bilgileri danışmanlığını yaptığı firmalardan gerçek örneklerle paylaşıyor.

Tek bir küçük veri parçası hemen hiçbir zaman bir fikre varmak ya da varsayım üretmek için yeterince anlamlı olmasa da, dünyanın her yanından toplanan başka içgörü ve gözlemlerle harmanlandığında bu veriler eninde sonunda geleceğin markası ya da işine temel oluşturacak bir çözüm yaratırlar. (sayfa 22)

Yazar, tüketici davranışlarını öngörümlemek için en sağlıklı yolun küçük veri ile büyük verinin birleştirilmesi ve online kimliklerle birlikte kişinin gerçek kimliğinin bir bütün olarak değerlendirilmesi olduğunu vurguluyor. Ülkeden ülkeye, şehirden şehre, bölgeden bölgeye göre değişen, yaş grupları, gelir durumu, hayata bakış açısı ile şekillenen küçük veri, en doğru şekilde gözlemle belirlenebiliyor. Elde edilen veriler, istatistiklerde büyük yer kaplamasa da, markaların başarısı için kritik önemde olabiliyor.

Kitapta, küçük verinin elde edilişi ve çeşitli firmaların bu sayede başarı elde etmelerine yönelik pek çok örnek olay paylaşılmış. İşlenen örnekler arasında Suudi Arabistan'da bir alışveriş merkezi, Rüya'da kadınlara yönelik bir eticatet sitesi, ABD'de Lowes süpermarketler zinciri, Hindistan'da bir kahvaltılık gevrek markasının kutusu ile ilgili çalışma, Trollbeads bileklikleri, Jenny Craig diyet merkezi, McDonald's'in "Happy Meal" menüsünün yeniden tasarlanması, Brezilya'da bir bira markası olan Devassa'nın satışlarının yeniden canlandırılması, giyim markası Aeronautica, giyim markası Tally Weijl'in yeniden konumlandırılması, Çin'de yerel bir otomatıv markası, robot süpürge Roomba, Pepsi yer alıyor. Kitabın son bölümünde de küçük veri toplamak için yapılacak gözlem çalışmasının adımları var.
