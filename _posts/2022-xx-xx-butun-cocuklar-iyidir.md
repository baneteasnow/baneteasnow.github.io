---
layout: post
category: book
title: "Bütün Çocuklar İyidir | Nihan Kaya (Kitap)"
kitap: "Bütün Çocuklar İyidir"
tr: "-"
yazar: "Nihan Kaya"
yil: "2019"
sayfa: "72"
goodreads: "https://www.goodreads.com/book/show/49890980-b-t-n-ocuklar-i-yidir"
description: "Bütün Çocuklar İyidir, İyi Aile Yoktur ve İyi Toplum Yoktur'un devam kitabı. Nihan Kaya, bu kitabında kısa hikayelerle çocukların davranışlarını, bu davranışlarının perde arkasını ve toplumun çocuklara dayattığı davranış kalıplarını işliyor."
last_modified_at: 2022-xx-xx
published: false
posted: 2022-xx-xx
tag: "psikoloji"
image: "/assets/new/butun-cocuklar-iyidir.jpg"
---

Nihan Kaya [İyi Aile Yoktur (2018)](/iyi-aile-yoktur.html) isimli kitabını her yaştan okuyucu için yazmış olsa da kendisinden aynı konuları işleyen daha anlaşılır bir dille yazılmış bir kitap ihtiyacı ortaya çıkmış. Küçük büyük herkesin içinde anne, baba ve çocuk var. Nihan Kaya, pek çok sıkıntının, içimizdeki anne babanın içimizdeki çocuğu ezmesinden kaynaklandığını belirtiyor. "Çoğumuz, içimizdeki çocuğa sert, kötü davranıyor, onu korkutuyor, bastırıyoruz. Bunun nedeni, çocuklarla ilgili bazı önyargılara sahip olmamız." (sayfa 12) Bütün Çocuklar İyidir, bizim tarafımızdan sevilmeye, anlaşılmaya ihtiyacı olan içimizdeki çocuğa karşı ortaya çıkan önyargıları kırabilmek adına yazılmış. 

Kitap boyunca kısa hikayelerle çocukların davranışları, bu davranışlarının perde arkası ve toplumun çocuklara dayattığı davranış kalıpları işleniyor. Olaylar hep yetişkinler açısından değerlendirilir ve hatta çocuklar bile hem kendilerini hem de olayları yetişkinlerin gözünden görürler. Çocuğun kendisine anlatılanları sorgulama, yaptığı değerlendirme sonucunda da ikna olup olmadığına karar verme hakkı vardır. Oysaki, anne babalar çocukları adına karar verirler. Kitabın da altını çizdiği gibi çocukların bazen canları oyun oynamamayı veya tabaklarındaki yemeyi bitirmemeye isteyebilir, kendisine dayatılan kurallara uymayabilir, söylenenleri yapmayabilir. Bu davranışlardan hiçbiri gerçek anlamda 'kötü' değildir. Kendisine yanlış davranılan çocuklar bu davranışları ile yardım çağrısı yapmaktadır aslında. 

Kitap, çocuklar gözünden hem çocuklar hem de yetişkinler için yazılmış ve serinin ilk iki kitabı İyi Aile Yoktur ile İyi Toplum Yoktur'un tamamlayıcısı niteliğinde hazırlanmış. Üçlemeyi okuyan okuyucuların bir hüzne kapılmaları muhtemel. Hemen herkesin çocukluğundan kalan, izi halen sürmekte olan bir olay yaşamışlığı vardır çünkü. 

