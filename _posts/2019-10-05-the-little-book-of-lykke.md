---
layout: post  
category: book2  
title: "The Little Book of Lykke | Meik Wiking (Kitap)"  
kitap: "The Little Book of Lykke"  
tr: "Lykke - Dünyanın En Mutlu İnsanlarının Sırları"  
yazar: "Meik Wiking"  
yil: "2018"  
sayfa: "288"  
goodreads: "https://www.goodreads.com/book/show/34879265-the-little-book-of-lykke"
description: "Meik Wiking, Lykke isimli kitabında Danimarkalıların mutluluk sırlarını ve Danimarka’da günlük hayata dair çeşitli ayrıntıları paylaşıyor."
published: true
last_modified_at: 2021-07-12
posted: 2019-10-05
tag: "lifestyle"
image: "/assets/old/the-little-book-of-lykke.jpg"
---

Hygge kitabının da yazarı olan Meik Wiking, Lykke (mutluluk) isimli kitabında Danimarkalıların mutluluk sırlarını ve Danimarka’da günlük hayata dair çeşitli ayrıntıları paylaşıyor. Wiking, Kopenhag merkezli Mutluluk Araştırmaları Enstitütüsü’nün CEO’su ve mutluluk alanında dünyanın önde gelen uzmanlarından bir tanesi.  
  
Lykke, mutluluk üzerine odaklanan bir kitap. Dünya Mutluluk Raporu'na göre, en mutlu ve en mutsuz ülkeler arasında dört puanlık bir mutluluk farkı vardır. Bu dört puanlık farkın üç puanı altı faktörle açıklanır:  

- Birlik veya topluluk olma hissi,  
- Para,  
- Sağlık,  
- Özgürlük,  
- Güven,  
- İyilik.  
  
Kitapta her bir madde bir bölümde inceleniyor. Kitabın başında mutluluğun nasıl ölçüldüğü de anlatılıyor. Mutluluk araştırmasında ilk adım, anlık mutluluk ile genel anlamda mutlu olmayı birbirinden ayırabilmektir.  
  
##### [Mutluluğun Üç Boyutu ve Mutluluk Araştırması](#mutluluk-arastirmasi) 
{: #mutluluk-arastirmasi }
  
- Duygusal (hedonik) boyut, insanların gündelik olarak tecrübe ettikleri duyguları inceler.  
- Bilişsel boyut, bir kişinin genel olarak hayatından ne kadar hoşnut olduğu, genel anlamda ne kadar mutlu olduğu ile ilgilidir.  
- Eski Yunanca'da 'mutluluk' anlamına gelen ödömoni üçüncü boyuttur. Bu boyut, Aristo’nun mutluluk algısına dayanır. Aristo’ya göre iyi bir hayat anlamlı ve amacı olan bir hayattır.  
  
Mutluluğun üç boyutunu göz önünde tutarak, Mutluluk Araştırmaları Enstitüsü, büyük insan gruplarını uzun zaman dilimlerinde gözlemler ve takip eder. Zaman içinde kişilerin hayatlarında yaşadıkları ınişlerin ve çıkışların onların mutluluk düzeyini nasıl etkilediğini tespit eder.  
  
Mutluluk kavramı ve mutluluğu fark etmek üzerine yazılmış olan Lykke, tıpkı Hygge gibi, renkli baskısı ile de okuması zevkli bir kitap.  
