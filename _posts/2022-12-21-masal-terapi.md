---
layout: post
category: book
title: "Masal Terapi | Judith Malika Liberman (Kitap)"
kitap: "Masal Terapi - Bu Kıtap Hayat Yolculuğunda Tılsımlı Pusulan Olacak..."
tr: "-"
yazar: "Judith Malika Liberman"
yil: "2022"
sayfa: "288"
goodreads: "https://www.goodreads.com/book/show/25186886-masal-terapi"
description: "Masal Terapi'de dünyanın dört bir yanından derlenmiş 54 masal yer alıyor."
last_modified_at: 2022-12-21
published: true
posted: 2022-12-21
tag: "psikoloji"
instagram: "no"
insta: "no"
reread: "no"
image: "/assets/new/masal-terapi.jpg"
---

Masal Terapi'de dünyanın dört bir yanından derlenmiş 54 masal yer alıyor. Kitabın yazarı Judith Malika Liberman, masal anlatıcısı, eğitmen ve sanat terapisti. 

Masallardan her birinde ders niteliğinde bir mesaj var. Aynı zamanda her masaldan sonra yazma önerilerinin yer aldığı 'seyir defteri', masaldaki mesajı uygulamaya dökmeyi teşvik eden 'alıştırmalar' ve konuyla ilgili daha fazla içgörü sağlayan 'alıntılar' kısmı yer alıyor.

**Çilek** (sayfa 50)

> Elini uzatıp çilekleri koparıyor. Gözlerini kapatıyor ve çileğin kokusunun, tadının, dokusunun tadını çıkarıyor. Ve bu lezzet patlaması o anı sonsuza dek uzatıyor.  
> **Mesaj**  
> 	Anın güzelliğini gör  
> Dünyadaki vaktimizi bütün hislerimizle deneyimlemeye ihtiyacımız var. Sadece bu andaki güzelliği görmek için geçmişten pişmanlık, gelecekten endişe duymayı bırakabilir misin?

**Ziyaretçi** (sayfa 79)

> Dünya içimizde taşıdığımız korkuların aynasıdır.  
> **Mesaj**  
> 	Dünya senin aynandır.  
> Dışarıda gördüğün güzellik içinde taşıdığın güzelliktir.

**Barnous Papazı** (sayfa 93)

> **Alıştırma**  
> 	Melekleri tanımak  
> Günlük hayatına katkı yapan yardımcıların kimler? İçtiğin kapuçinonun köpüğünü çırpan, sana doğru anda doğru kitabı ödünç veren, önünden hızla bir araba geçerken seni arkandan tutan görünmez kişiler. Onları fark et ve sihirli yardımcıların olarak kabul et.

**Gece İz Sürmek** (sayfa 124)

> **Alıştırma**  
> 	Kalp açıcı  
> Dünyayı olduğu gibi sevmek için kalbimi açıyorum.

**Mağaradan Bir Ders** (sayfa 128)

> **Alıntı**  
> En derin korkumuz yetersizlik değildir. Bizi en çok korkutan karanlığımız değil, ışığımızdır. - Marienne Williamson

**Kaplanlara Karşı** (sayfa 152)

> **Alıntı**  
> Herkes korkar. Bazen korkuyla ilgili yapabileceğimiz en iyi şey onunla arkadaş olmaktır. Onu kabullen ve her zaman yeniden ortaya çikacağını bil. Dünyamızın ve ilişkilerimizin böylesine karmaşık olmasının temel bir nedeni varsa o da endişemizden, korkumuzdan ve utancımızdan, uzun vadeli sonuçlarına bakmaksızın, olabildiğince çabuk kurtulmaya çalışmamızdır. Bunu yaparken genelde başkalarını suçlarız ve farkında olmasak da bir dolu şekilde kendimize karşı hareket etmiş oluruz. Korkudan kaynaklanan düşüncelerimizi doğru, en iyi, gerekli veya gerçek düşüncelerimizle karıştırırız.

**Şeytanın Doğuşu** (sayfa 157)

> Bir çingene masalında yer alan bu hikayeye göre şeytan hayal kırıklıklarımızın, bıkkınlıklarımızın ve çaresizliklerimizin gölgesinden gelir.  
> **Mesaj**  
> 	Hayal kırıklığı hissetmeye hakkın var  
> Hoşnutsuzluğumuzun üstesinden gelmenin, sürekli bir mutluluk maskesi takarak ya da bu duygumuza kulak tıkayıp bastırarak kurtulmak yerine başka bir yolu daha vardır: Hayal kırıklığımızı, bizi ele geçirmesine ve "biz" haline gelmesine izin vermeden anlamak, ona tanık olmak ve onu paylaşmak. Hayatında üzüntünü ifade edecek bir alan bırakıyor musun?

**Hayat Üniversitesi** (sayfa 160)

> Ve bugün seni fikirlerini kağıda dökmeye çalışırken izlediğimde, kendi teorilerimizin doğruluğunu kanıtlamak için fazla zaman harcadığımızda çevremizdeki bilgeliğe körleştiğimizi gördüm.  
> **Mesaj**  
> 	Hayat bir yolculuktur.  
> Hayat varılacak bir hedef değil, bir yolculuktur. Ama genellikle o kadar hedef odaklı oluruz ki bunu unuturuz.  
> **Seyir Defteri**  
> 	Bilmenin dört penceresi  
> Dünya ve kendimiz hakkında bilgi edinmenin birden fazla yolu vardır. Psıkolog Eligio Stephen Gallegos, '*bilmenin dört penceresi*' diyerek hissetme, hayal etme, sezme ve düşünmeden bahseder.  
> Daha çok hakim olmak istediğin bir konu seç ve bu konu hakkında şu dört soruyu yanıtla:  
> 	1. Bu konuya, insana veya duruma odaklandığımda içimde hangi duygular uyanıyor?  
> 	2. Hayal gücümün zihnimin orkestrasını yönetmesine izin verirsem bu konu, insan veya durum etrafında ne senaryolar, hikayeler yaratabilir?  
> 	3. Sezgilerim bu durum, konu veya kişi hakkında ne söylüyor? Ne duyuyorum, kokluyorum, görüyorum, ne tadı alıyorum, kaslarımda veya dokunuşumda neler hissediyorum?  
> 	4. Bu konu, kişi veya durumu düşündüğümde aklıma neler geliyor?  

**Okulda Ne Öğrendin?** (sayfa 165)

> Öğretmenimiz bize 'Unutmayın, tek bir doğru diye bir şey yoktur. Elleriniz bile farklı yerlerden geldiklerinde aynı konuda birbiriyle zıt düşebilir. Her şey görecelidir. Doğru dediğimiz şey genellikle kim olduğumuza, neler yapmaya alışık olduğumuza ve nereden geldiğimize göre değişir' dedi.  
> '... Önceliklerinizi belirlemezseniz onlar için asla yer bulamazsınız.'  
> 'Ne zaman veya ne öğreneceğimizi asla bilemeyiz. Bu yüzden kalbimizi ve kulaklarımızı açık tutmalıyız. Yeter ki biz ögrenmeye açık olalım, büyük dersler geneide onları hiç beklemediğimiz anda gelir.'  
> **Mesaj**  
> 	Önceliklerine sen karar ver.  
> İçinde yaşadığımız 'hedef çağı'nı yumuşatmak için '*akışa bırak*' mantrasını kendi kendimize sıkça tekrarlarız. Yine de dikkatli olmamız gerekir cünkü bizi sürükleyebilecek 'akışlar' da çoktur. Bazen akışa brakmayı', başkalarının bizim yerimize gündemimizi ve önceliklerimizi belirlemesiyle karıştırabiliriz. Aslında üç akış vardır:  
> 	Kalp akışı, eğer kısıtlanmazsa kalbinin doğal olarak akacağı yöndür.  
> 	Sosyal akış, çevrenin sana yapman veya önemsemen gerektiğini söyledikleridir.  
> 	Evrensel akış, ruhunun doğayla, insanlıkla ve ilahi güçle anlamlı bir bağ kurman için çağrısıdır.   

**Baba ve Oğul** (sayfa 177)

> **Mesaj**  
> 	Şu andaki zenginliği gör  
> Gerçek zenginlik, daha çok mala sahip olmak değil az şeye ihtiyaç duymaktır.  

**Şansı Uyuyan Adam** (sayfa 187)

> **Seyir Defteri**  
> 	Byron Katie'nin 'Çalışma'sı  
> Byron Katie, hayatları dönüştüren 'çalışma'sında kendimize anlattığımız ve bize zarar veren veya stres yükleyen hikâyeyi gözden geçirmemiz için dört soru öneriyor. Sana acı veren veya sende strese sebep olan bir inancını yaz. Bu inancı dört soruyu kullanarak sorgula ve tersine çevir.  
> 	1. Bu doğru mu? (Evet veya hayır; hayır dediysen 3. soruya git.). 
> 	2. Doğru olduğunu kesinlikle söyleyebilir misin? (Bunu olabildiğince derin sorgula.)  
> 	3. Bu düşünceye inandığında nasıl tepki veriyorsun, ne oluyor?  
> 	4. Bu düşünce olmasaydı kim olurdun?  
> İnancını sorguladıktan sonra bu ifadeyi tersine çevirmeye ve diğer itadelerin de sana acı veren bu ifade kadar doğru olabileceğini görmeye hazırsın. Bir ifadeyi tersine çevirmenin üç yolu vardır: Kendine, ötekine, karşıtına.  
> Örnek: 'Paul beni anlamalı' ifadesi söyle çevrilir:  
> 	Kendimi anlamalıyım (kendine).  
> 	Paul'u anlamalıyım (ötekine).  
> 	Paul beni anlamalı (karşıtına).  
> İnancını çevirerek elde ettiğin üç ifadeyi düşün ve bu durumda, bu yeni ifadelerin nasıl senin için aynı derecede doğru olduğuna dair en az üç gerçek örnek bul. Sonra da bu sürecin seni acı veren inanç sistemlerine bağlığından kurtararak nasıl bir iç huzuru sağlayabileceğini vücudunda hisset.  
