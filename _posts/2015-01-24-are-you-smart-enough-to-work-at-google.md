---
layout: post
category: book2
title: "Are You Smart Enough to Work at Google? | William Poundstone (Kitap)"
kitap: "Are You Smart Enough to Work at Google? : Trick Questions, Zen-like Riddles, Insanely Difficult Puzzles, and Other Devious Interviewing Techniques You ... Know to Get a Job Anywhere in the New Economy"
tr: "Google'da Çalışacak Kadar Akıllı Mısınız?"
yazar: "William Poundstone"
yil: "2014"
sayfa: "352"
goodreads: "https://www.goodreads.com/book/show/11786911-are-you-smart-enough-to-work-at-google"
description: "Google'da Çalışacak Kadar Akıllı Mısınız, Google mülakatlarında adaylara yöneltilen bulmaca niteliğindeki soruları inceliyor."
published: true
last_modified_at: 2023-01-14
posted: 2015-01-24
tag: "çalışma yaşamı"
reread: "no"
rating: "3"
num: "7"
eng: ""
update: "n/a"
image: "/assets/old/are-you-smart-enough-to-work-at-google.jpg"
---

Fuji Dağı'nı Nasıl Taşırsınız isimli kitabında olduğu gibi yazar, bu kitapta da cevapları ile birlikte ilginç mülakat sorularına yer vermiş.

Fuji Dağı'nı Nasıl Taşırsınız kitabı, daha çok 90'lı yıllar ve 2000'lerin başında popüler olan şirketleri anlatıyor. Başta Microsoft olmak üzere Silikon Vadisi'nde yer alan diğer şirketlerin bir çalışanı olabilmek için klasik mülakatlar yerine şaşırtıcı ve hatta çözümü imkansız sorularla karşılaşan adaylar, bu soruları cevaplamak için ter döküyor. Burada aranan aslında doğru cevabı bulmak değil, doğru cevabı bulma çabası gösteren adayın hangi yolu izlediğini gözlemlemek, düşünme biçimini öğrenmek. Bu şirketler, bu şekilde yaratıcı ve fark yaratma potansiyeli yüksek olan kişileri bir anlamda keşfettiklerini düşünüyorlar. Bill Gates'in bulmaca çözme merakı ve çocukluğundaki yetiştirilme tarzından ilk kitapta bahsediliyor. O bölümü okuduktan sonra, bir kez dahaanladım kii bir firmanın en tepesindeki kişinin hayata bakışı neyse, örgüt kültürü de onu yansıtıyor aslında. O anlamda, adaylara yöneltilen bu sorular çok da sürpriz değil aslında.

Google'da Çalışacak Kadar Akıllı Mısınız isimli kitapta ise yazar Google mülakatlarındaki bulmaca niteliğindeki soruları inceliyor.

"Yeni ekonominin herhangi bir alanında iş bulmanız için cevabını bilmeniz gereken yanıltıcı sorular ve diğer aldatıcı mülakat teknikleri" notu ile yayınlanan ikinci kitabında ise, kitaba da ismini veren Google firması üzerine yoğunlaşılmış. Google'ın bugün en popüler arama motoru olması, ismini zaten dünyada çalışılmak istenen en iyi şirketler sıralamasında en üst sıralara taşımış durumda (Google, 2014 yılı için Fortune Dergisi Çalışılacak En iyi 100 Şirket Sıralamasında sekiz yılda beşinci defa ilk sırada yer alıyor). Çeşitli dergilerde, gazetelerde, internette çıkan Googleplex (Mountain View Kampüsü, California, 44 Numara) haberlerini hepimiz biliyoruz. İşte, kitap bu adrese bir mülakata katılmak üzere gelmiş Jim isminde bir adayın hikayesi ile başlıyor. Jim, Google'a her yıl başvuru yapan binlerce adaydan sadece birisi ve birazdan basına geleceklerden pek de haberdar değil, çünkü birazdan mülakatta, hayatında duyduğu en garip soru yöneltilecek kendisine. Bu soru da, aslında katılacağı zorlu mülakat adımlarından sadece bir tanesi aslında.

Kitaba göre, Google'da "Takım arkadaşlarınızla anlaşmazlık yaşadığınız bir durumu anlatın." veya "Üzerinde çalıştığınız bir işi zamanında teslim edemediğiniz bir durumdan bahseder misiniz?" gibi daha çok davranışlara odaklanmış mülakat soruları yerine "Bir okul otobüsüne kaç golf topu sığar?" veya "Başınızı nasıl tartarsınız?" gibi sıra dışı ve hayalgücüne dayalı sorular yöneltiliyor adaylara.

Kitapta yer alan başlıklardan bazıları:

- Google ismi nasıl seçildi? (sayfa 21)
- Google'da İnsan Kaynakları Departmanı'nın ismi nedir? (sayfa 72)
- Googleplex'de sunulan ücretsiz yemeklerin nedeni nedir? (sayfa 53)
- Mülakatta yer verilen bu ilginç sorular gerçekten ise yarıyor mu? Yoksa, gene de görüşmecinin önsezileri mi devreye giriyor? Mülakatta objektif olmak için neler yapılıyor? (sayfa 79)
- İşe alımda yanlış pozitif ve yanlış negatif nedir? (sayfa 82)
- Yaratıcılık ve zeka arasında bir ilişki var mıdır? (sayfa 37)
- {e sayısının ardışık rakamları içinde bulunan ilk 10 haneli asal sayı}.com nedir? (sayfa 47)
- Zappos, Nordström, Morgan Stanley, Wall Street, Bank of America gibi firmaların kullandığı litmus test soruları nelerdir? (sayfa 61)
- Apple'da çalışanların tavrı nasıldır? (sayfa 51)
- Facebook, Twitter, YouTube ve Linkedİn'in ise alınmanızdaki yeri ve kişilerin özel hayatlarına müdahale edilmesine ilişkin kaygılar nelerdir? (sayfa 86)
- Mühendis gibi düşünmemek bazen neden ise yarar? (sayfa 105)
- Klasik mantık sorularından örnekler (sayfa 111)
- Etraflıca düşünme bilmeceleri (sayfa 119)
- Aykırı düşünce testleri (sayfa 120)
- Algoritma soruları (sayfa 123)
- Mülakatta beyaz tahtayı kullanmak zorunda kalmak (sayfa 129)
- Tahmin soruları için varsayımlar hangi noktada devreye girer? (sayfa 144)
