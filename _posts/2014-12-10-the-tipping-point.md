---
layout: post  
category: book2  
title: "The Tipping Point | Malcolm Gladwell (Kitap)"  
kitap: "The Tipping Point: How Little Things Can Make a Big Difference"  
tr: "Kıvılcım Anı - Küçük Şeyler Nasıl Büyük Farklar Yaratır"  
yazar: "Malcolm Gladwell"  
yil: "2006"  
sayfa: "298"  
goodreads: "https://www.goodreads.com/book/show/2612.The_Tipping_Point"
description: "Kıvılcım Anı, neden bazı fikirlerin, markaların, davranış tarzlarının aniden yükselişe geçerek trend olduklarını anlatıyor. Malcolm Gladwell"
published: true
last_modified_at: 2023-01-14
posted: 2014-12-10
tag: "psikoloji"
instagram: "no"
insta: "no"
reread: "yes"
rating: "5"
num: "6"
eng: "Why some of the ideas or brands become suddenly popular, while others don’t? How do trends spread, how do they stick? A classic book of Malcolm Gladwell answers all these questions and many more on trends."
image: "/assets/old/the-tipping-point.jpg"
---

Kıvılcım Ani (The Tipping Point) Malcolm Gladwell'in en ünlü kitaplarından biri. Bu kitap, neden bazı fikirlerin, markaların, davranış tarzlarının aniden yükselişe geçerek trend olduklarını çeşitli örneklerle anlatıyor. Malcolm Gladwell, artık bir klasik niteliğinde olan bu kitabında, trendleri salgın olarak adlandırıyor ve bu salgınların üç kuralından bahsediyor.   
  
Bu kurallardan ilki, sosyal salgınların yayılmasında etkili olan insanlarla ilgili. Malcolm Gladwell bu kişileri üç ana grupta topluyor; birleştiriciler, erbablar ve satıcılar. Birleştiriciler, önemli bağlantıları ile kısa sürede network oluşturarak istedikleri kişilere kolayca ulaşabilen kişiler, erbablar bir konu hakkında yararlı bilgilere sahip kişiler ve satıcılar ise ikna yeteneği ortalamanın çok üstünde olan kişileri temsil ediyor. Hepsinin ortak özelliği ise sosyal, enerjik ve bilgili olmaları.   
  
İkinci kural, takıntı faktörü. Sosyal salgında kullanılacak mesajın akılda kalıcı olması için gerekli ve ancak bu nitelikler sayesinde mesajın doğru planlanması ve sunumu ile başarı elde edilir.   
  
Üçüncü kural ise, bağlamın gücü. Bu kural da, insanların çevrelerinde olup bitenlerden aslında görünenden çok daha fazla etkileniyor oldukları ile ilgili. Başarı yavaş ancak etkili adımlarla mümkün oluyor. 
  
Trendler, çoğu kez yenilikçilerin önderliğinde oluşuyor. Bu konuda, Malcolm Gladwell'in incelediği örnek Hush Puppies markasının bir anda yükselişi. Kitapta ele alınan diğer örnekler arasında bir kişinin bağlantıda kalabileceği kişi sayısının en fazla 150 olması (sihirli sayı), 1990'lı yıllarda New York'ta suç oranının belediye başkanı tarafından nasıl düşürüldüğü ve Kırık Cam Teorisi, bulaşıcı hastalıkların yayılması, Airwalks markasının ilginç reklam kampanyası, telefon numaralarında alan kodundan sonra niçin 7 hane olduğu, normal profildeki kişilerin neden deneylerde kendi kişiliklerinin dışına çıkarak farklı davrandıkları, çocukların neden bir çizgifilmin aynı bölümünü defalarca izledikleri, 80/20 ilkesi ve Küçük Dünya Deneyi (Small World Experiment) ile Altı Adım Teorisi (Six Degrees of Separation) var.   
  
Özellikle pazarlama ile ilgili pek çok farklı kitapta bu kitaba zaman içinde göndermeler yapılmıştır. Bu kitabın içinde markalarla ilgili olarak örnek verilen bazı olaylar (kitabın yazıldığı tarih nedeniyle) yıllar öncesine dayansa da, Kıvılcım Ani, konuya yaklaşımı ve indirgemesi açısından halen güncelliğini koruyan bir kitaptır.   

