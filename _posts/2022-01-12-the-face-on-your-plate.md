---
layout: post
category: book
title: "The Face on Your Plate | Jeffrey Moussaieff Masson (Kitap)"
kitap: "The Face on Your Plate: The Truth About Food"
tr: "Tabağındaki Yüz: Gıda Hakkındaki Gerçekler"
yazar: "Jeffrey Moussaieff Masson"
yil: "2010"
sayfa: "288"
goodreads: "https://www.goodreads.com/book/show/5289150-the-face-on-your-plate"
last_modified_at: 2023-01-14
published: true
description: "Jeffrey Moussaieff Masson, The Face on Your Plate isimli kitabında yemeyi seçtiğimiz yiyeceklerin aslında ahlaki değerlerimizle nasıl bağlantılı olduğunun altını çiziyor."
tag: "veganlık"
posted: 2022-01-12
instagram: "no"
insta: "no"
reread: "yes"
rating: "5"
eng: "-"
no: "216"
image: "/assets/new/the-face-on-your-plate.jpg"
---

Jeffrey Moussaieff Masson, The Face on Your Plate isimli kitabında yemeyi seçtiğimiz yiyeceklerin aslında ahlaki değerlerimizle nasıl bağlantılı olduğunun altını çiziyor. İnsanların tükettikleri hayvansal ürünler için, pek çok hayvan yaşamlarını koşulları rahatsız edici olan çiftliklerde veya endüstriyel tesislerde geçiriyor ve doğal yaşam döngülerini tamamlayamadan öldürülüyor. Masson'ın da vurguladığı gibi, pek çok kişi inkar mekanizması nedeni ile bu gerçeği görmezden geliyor. Oysaki, yediğimiz her lokma ya da kullandığımız her ürün için daha bilinçli tercihler yapmamız mümkün. Hayvanların yetiştirildiği adeta fabrikalara dönüşmüş büyük tesislerin çevreye verdiği zarar da yadsınamaz.

Hayvansal ürünlerin her geçen yıl daha da geniş kitleler tarafından yoğun şekilde tüketilmesi, dünyada çapında giderek daha fazla miktarda verimli arazinin hayvancılığa ayrılmasına neden olmaktadır. Bu durum da, daha etkin şekilde kullanılabilecek kaynakların sarf edilmesi ile sonuçlanıyor. Ormansızlaşma, erozyon, hava kirliliği, şu kirliliği, ekolojik çeşitliliğin zarar görmesi ile ortaya çıkan sorunlar yıllar içinde küresel ısınma ve iklim krizi ve hatta kıtlık ile sonuçlanıyor.

Masson, tüm bu unsurları dayanak noktası olarak kabul ediyor ve hem ahlaki açıdan hem de sürdürülebilir bir dünya için vegan diyeti tek çıkış yol olarak gösteriyor. Kendisi de bir vegan olan Masson, vegan diyetle hem gerekli tüm besin değerlerini almak hem de sağlıklı kalmak mümkün olduğunu belirtiyor.
