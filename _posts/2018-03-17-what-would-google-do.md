---
layout: post  
category: book2  
title: "What Would Google Do | Jeff Jarvis (Kitap)"  
kitap: "What Would Google Do?: Reverse-Engineering the Fastest Growing Company in the History of the World"  
tr: "Google Olsa Ne Yapardı?"  
yazar: "Jeff Jarvis"  
yil: "2010"  
sayfa: "326"  
goodreads: "https://www.goodreads.com/book/show/5100525-what-would-google-do"
description: "Jeff Jarvis, Google Olsa Ne Yapardı isimli kitabında Google'ın neyi farklı yaptığını kendi gözlemlerine dayanarak açıklıyor."
published: true
last_modified_at: 2023-01-14
posted: 2018-03-17
tag: "marka profili"
instagram: "no"
insta: "no"
reread: "no"
rating: "3"
eng: "-"
image: "/assets/old/what-would-google-do.jpg"
---

Gazeteci - yazar ve City University of New York'ta "Girişimci Gazetecilik" alanında ders veren Jeff Jarvis, Google Olsa Ne Yapardı isimli kitabında Google'ın neyi farklı yaptığını inceliyor ve kurulduğu tarihten bu yana neleri farklı yaparak bugünkü Google haline geldiğini kendi gözlemlerine dayanarak açıklamaya çalışıyor. Google'ın neyi nasıl yapacağından yola çıkarak farklı sektörlerde ve farklı alanlarda Google gibi düşünebilmenin ve hareket edebilmenin peşine düşüyor.  
  
Kitap 'Google Kuralları' ve 'Dünyaya Google Hakim Olsaydı' ve 'G Jenerasyonu' başlıklı üç ana kısımdan oluşuyor.  
  
Yazar, kitabın ilk sayfalarında Google'ın özellerini şöyle belirliyor: İnternet çağında nasıl ayakta kalınacağını iyice anlamış, ilk post-medya şirketi, network ve platformdur. Dağıtım odaklı düşünür ve insanlara kendi gider. Kitlelerin zekasını kullanır ve kullanıcılarına saygı duyar. Kendini bir ürün olarak görmez.  
  
Her fırsatta internetin yararlarını vurgulayan yazar, internetle ilgili olarak şu ana kurallara işaret ediyor:  
  
- Kontrolü insanlara verin, vermezseniz onları kaybedersiniz.  
- En kötü müşteriniz en iyi arkadaşınızdır.  
- En iyi müşteriniz sizin ortağınızdır.  
- Link her şeyi değiştirir.  
- En iyi yaptığınız şeyi yapın ve gerisini linke bırakın.  
- Bir networke katılın.  
- Bir platform olun.  
- Dağıtım odaklı düşünün.  
- Aranabilir değilseniz, bulanamazsınız.  
- Herkesin Google'ın yardımına ihtiyacı vardır.  
- Açıklık faydalıdır.  
- Müşterileriniz sizin reklam ajansınızdır.  
- Ücret talep etmemek, Google ile bir işletme modeli haline gelmiştir.  
  
Google, metalaştırmayı bir işletme stratejisine çevirmiştir. Bilgiyi de mecraları da metalaştırmıştır. Google, bilgiyi organize etmektedir. (sayfa 94)  
  
Metalaştırılma tehlikesine karşı yapılabilecek en iyi şey, kitlelere kötü bir hizmet sunmaktansa, nişlere iyi bir hizmet sunmaktır. (sayfa 95)
  
Google'ın hedefi dünyayı organize etmektir. (sayfa 161)  
  
Farklı düşünmek, Google çağının temel ürünü ve becerisidir. (sayfa 310)  
  
Yazar, kitabın ikinci kısmında, Google'ın hareket tarzının, diğer alanlara ve sektöre uyarlanması ile ilgili çeşitli örnekler paylaşıyor. Bu alanlar ve sektörler ise şöyle:  
  
- Medya (gazete, sinema, yayıncılık)  
- Reklamcılık  
- Perakendecilik (restoran, market)  
- Kamu hizmetleri (enerji, aydınlatma, telekom)  
- İmalat (otomobil, içecek)  
- Hizmet (havayolları, gayrimenkul)  
- Para (yatırım, bankacılık)  
- Kamu yararı (hastane, sigortacılık)  
- Kamu kurumları (üniversite)  
  
