---
layout: post
category: book
title: "101 Ways to Go Zero Waste | Kathryn Kellogg (Kitap)"
kitap: "101 Ways to Go Zero Waste"
tr: "Sıfır Atık İçin 101 Yol"
yazar: "Kathryn Kellogg"
yil: "2021"
sayfa: "256"
goodreads: "https://www.goodreads.com/en/book/show/40611253"
description: "Sıfır Atık İçin 101 Yol, çevreye duyarlı atıksız bir yaşam için 101 farklı öneri getiriyor."
last_modified_at: 2023-01-14
published: true
posted: 2022-11-23
tag: "sıfır atık yaşam"
reread: "no"
rating: "2"
num: "290"
eng: "101 Ways to Go Zero Waste by Kathryn Kellogg is a practical and inspiring book that offers readers simple and actionable tips for reducing waste and living a more sustainable lifestyle. A wide range of topics, including home cleaning and personal care, as well as food and travel are covered in this book."
image: "/assets/new/101-ways-to-go-zero-waste.jpg"
---

Kathryn Kellogg, Sıfır Atık İçin 101 Yol isimli kitabında çevreye duyarlı atıksız bir yaşam için 101 farklı öneri getiriyor.

> Sıfır atığın amacı çöp sahalarına hiçbir şey göndermemektir. İhtiyaç duymadıklarımızı azaltmak, elimizden geldiğince tekrar kullanmak, geri dönüşüme olabildiğince az atık göndermek ve kalanlarla da kompost yapmaktır. - s.17

> Sıfır atık, sistemi yeniden tanımlamaktır. Şu an, kaynaklar dünyadan aldığımız, bu kaynakları bir süre kullandığımız ve ardından tüm bu kaynakları yerdeki devasa bir çukura gömdügümüz doğrusal bir ekonomide yaşıyoruz. Sıfır atığın amacı, doğayı taklit eden döngüsel bir ekonomiye geçmektir. Kaynakları çöp sahalarina atmak yerine, tüm kaynakları tekrar kullanarak sisteme geri kazandırdığımız bir sistem yaratıyoruz. Hedef, çöpü tarih sahnesinden silmek. - s. 17

> "Sıfır atık", SIFIR anlamına gelmiyor. Sıfır atık bir hedef, ama mevcut toplumumuzda pek mümkün değil. Büyük çapta bir kontrol mekanizmasi ve altyapısal bir değişim olmadan bu hedefe asla ulaşamayız. Ancak, bireysel eylemlerimizle, grupça harekete geçerek, ticari yaptrımlarla ve politik değişimlerle bu hedefe elbette yaklaşabiliriz. - s. 18

> 2050 yılında okyanuslarda balıktan çok plastik olacak. Plastik, ışıkta parçalanabiliyor, biyolojik olarak ayrışmıyor, yani gitgide daha küçüllüyor, ama asla yok olmuyor. - s.14

> Çöp sahaları oldukça sorunlu. Organik maddelerin doğru şekilde bozunması için yeterince hava yoktur. Ayrıca, piller, temizlik maddeleri, küçük elektronik aletler ve çöp sahasına bırakılmaması gereken diğer tüm maddelerden gelen toksinler, toprağa sızar, yeraltı sularına, denizlere, okyanuslara taşınır. - s.14

> Plymouth Üniversitesi,nin 2016'da yaptığı bir araştırmaya göre, bir makine dolusu çamaşırla, 700000,e kadar mikroplastik tanecik su yollarına karışır. - s.16

> Sıfır atık yaşam tarzını benimsemek, doğaya karşı duyarlı olmamı sağladı. Sıfır atık, mevsimlerle bağ kurmanın, yerel yaşamanın ve yarı bağımsız bir yaşam sürdürmenin güzel bir yolu. - s. 19

> Minimalizm ve sıfır atık, temel ilkelerini de paylaşırlar: İkisi de kendini bilmekten, fazlalıktan kaçınmaktan ve kendiniz icin yeterli olanı bulmaktan geçer. İşinize yaradığını bildiğiniz ve sizi çogunlukla mutlu eden şeylerle yaşamak, gerisini ise hayatınızdan çıkarmak ikisini de çok iyi anlatır. - s.19

> Atık denetimi, kendi atık akışınızı inceleme yöntemidir. Oldukça kişiseldir, tek bir doğru yoktur, herkes kendi çözümünü geliştirebilir. Bunun için öncelikle çöp kutusu ve geridönüşüm kutusuna atılan her bir parçanın listelenmesi, çöpe ve geridönüşüme sık yollanan parçaların belirlenmesi ve gelişim noktalarının tespit edilmesi gerekir. Yapılacak düzenlemelerle daha az atık çıkarmak mümkündür. - s. 22 - Çöpünüzü Bilin de Atın

![bunu-satin-almali-miyim - sayfa-23](/assets/graph/2022-11-23/bunu-satin-almali-miyim-sayfa-23.jpg)

<center> "Bunu satın almalı mıyım?" - sayfa 23</center>

> Karbon emisyonunuzu ve çöp üretiminizi düşürmenin en basit yolu, sadece daha az tüketmektir. - s. 23 - Daha Az Satın Alın.

"Sıfır atık, mükemmelliyetten değil, daha iyi seçimler yapmaktan geçer." maddesi ile son bulan kitap, sıfır atığa başlangıç, mutfakta sıfır atık ve yemek yapmak, banyoda kullanılan ürünler ve kişisel bakımda sıfır atık, ev temizliğinde sıfır atık, bilinçli bir tüketici olmak, işte, okulda, dışarıda atıksız yemek, yolculuk ve ulaşımda sıfır atık felsefesi, özel günlerde sıfır atığın nasıl mümkğn olabileceği gibi başlıkları ele alıyor.
