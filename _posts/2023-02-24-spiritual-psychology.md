---
layout: post
category: book
title: "Spiritual Psychology | Steve Rother (Kitap)"
kitap: "Spiritual Psychology: The Twelve Primary Life Lessons"
tr: "Ruhsal Psikoloji - On İki Temel Yaşam Dersi"
yazar: "Steve Rother"
yil: "2017"
sayfa: "232"
goodreads: "https://www.goodreads.com/book/show/3268935-spiritual-psychology"
description: "Ruhsal Psikoloji, geçmişten bugüne kadar olan deneyimlerimizin nasıl yaşam derslerine dönüştüğünü anlatıyor."
last_modified_at: 2023-02-24
published: true
posted: 2023-02-24
tag: "psikoloji"
reread: "yes"
rating: "3"
num: "313"
eng: "In his book Spiritual Psychology, Steve Rother discusses how spiritual concepts and principles merge with conventional psychology. A comprehensive approach to mental health and well-being is presented in this book, with an emphasis on the significance of a person's spiritual connection and life purpose. The author provides helpful exercises and strategies to help readers increase their spiritual awareness, develop their intuition, get rid of negative emotions, and challenge limiting ideas. Through personal anecdotes and case studies, Rother encourages readers to recognise their own intrinsic strength and potential and to connect with their higher selves."
image: "/assets/new/spiritual-psychology.jpg"
---

#### [Hakimiyet Sanatı](#hakimiyet-sanati)

{: #hakimiyet-sanati }
_Yaşam derslerini öğrenerek yaşama hakim olmak_

Tüm yaşam dersleri daima içimize odaklanır. Yaşamlarımızda tekrarlanan kalıplar bizim hakkımızda ve buraya üzerinde çalışmak için geldiğimiz yaşam dersleri hakkında hayal edebileceğimizden çok daha fazla bilgi verir. Bu kalıpları anlamak sadece kendimizi anlamak açısından çok önemli olmakla kalmaz, ayrıca yaşamımızda büyük değişimler de yaratabilir. Birçok durumda, sadece durumların 'neden'ini anlamak bile olumlu ve kalıcı değişimler yaratmak için yeterli olur.

Hakimiyet, bir dersi öğrenmektir yani olumsuz bir şeyi alıp onu olumlu bir biçimde kullanabilmektir.

##### [Kontratların Doğası](#kontratlarin-dogasi)

{: #kontratlarin-dogasi }

Olaylar, planın bir parçasıdır. Olaylar önemli bir dersi öğretmek, farklı bir yöne yöneltmek, sarsmak ve hayatın amacı olacak bir tutkuyu bulabilmek için meydana gelir. Tüm kontratlar, ancak ilgili tüm tarafların kabulüne dek potansiyel olarak kalır. Tüm olaylar kontratlardan ötürü meydana gelmemektedir.

Enerji rol modeli, genellikle yaşamın ilk aşamasında yapılan çok önemli bir kontrattır. Diğer kontratlar geçiş kontratları, karşılayıcılar, çarpışma kontratları ve karmik kontratlarıdır.

##### [Yaşamın Yedi Aşaması](#yasamin-yedi-asamasi)

{: #yasamin-yedi-asamasi }

> Planlama _doğumdan öncesi_
> İlk geçiş _döllenmeden birinci yılın sonuna dek_
> Birinci güç _iki yaşından ergenlik yaşlarının başlangıcına dek_
> Sorumluluk ve ilk olgunluk _onlu yaşların sonlarından otuzlu yaşların sonlarına dek_
> Olgunluk _kırklı yaşlardan yetmişli yaşlara dek_
> Sadeleşme _fiziksel formdaki yaşamın sonuna dek_
> Özümseme _yaşam deneyimlerimizi esas kişiliğimize katma_

##### [Enerji Tüplerini Temizlemek](#enerji-tuplerini-temizlemek)

{: #enerji-tuplerini-temizlemek }
_Duygular yoluyla yerküreye bağlanmak_

Her için deneyimlerimizle kendi yolumuzu yaratıyoruz. İnsanın başının tepesinden tüm beden boyunca aşağı inen ve ayakların altında sına eren bir enerji tüpü olduğunu hayal edin. Eterik maddeler bu evrende hiçbir kütlesi bulunmayan nesnelerdir; oysa yerküre tamamen kütle ve maddedir. İnsan ürünü olan her şey, yaşamına ilk önce eterik bir düşünce formu olarak başlar. Esasen, her şey pürüzsüz gitmeye eğilimlidir. Ancak biz yaratamayacağımıza ya da bir biçimde kısıtlandığımıza inandığımızda zorluklarla karşılaşırız. Sevgi, bir duygu olmaktan öte, bir enerjidir.

Biz, fiziksel bedenimizden çok daha fazla bir şeyiz. Yüksek benliğimiz fiziksel ya da düşük benliğimizle iki yolla ilişki ve etkileşime girer. Bunlardan biri 'enerji matriksi' olarak bilinen bir enerji aracı içinde bulunmaktır. Bir enerji matriksi ve onun özellikleri doğumdan önce yaşamı planlama aşamalarından seçilir. Bu bizim enerji bedenimizdir. Enerji matriksi bizim donanım biçimimizdir ve o yaşamı deneyimleme biçimlerimizi yönetir.

Bizim yaşam derslerine yardımcı olmamızın diğer yolu 'enerji damgaları'dır. Enerji damgaları şimdiki yaşamınızda meydana gelen belli olayların, durumların ya da koşulların sonucunda üzerimize vururlar. Bu deneyimler bizi belli bir enerji kalıbıyla 'damgalarlar', bu o davranış kalıbını değiştirecek bir şey vuku buluna dek tekrar tekrar belli bir şekilde davranmamıza ya da karşılık vermemize neden olur.

Bir enerji damgasını kendi içimizde iyileştirdiğimizde, şimdiki gerçekliğimizin zaman çizgisiyle bağlantı kurar ve onu değiştirebiliriz. Kendimizi muktedir kılan her küçük eylemimiz dünyadaki diğer her kişiyi etkiler. 'Enerji tüpü'müz enerjisel varlığımızın tam merkezinde bulunur ve duygularımız burada yer alır. Enerji tüpümüzğn asıl amacı, enerjiyi fiziksel bedenimizden geçirip yerküreye aktarmaktır. Deneyimlerimizin sonucunda edindiğimiz enerji damgaları enerji tüplerimizin dışında taşınırlar. Üzerinde herhangi bir enerji damgası varken enerji tüplerimizi genişletmemiz mümkün değildir.

Gerçek ruhsal gelişimin anahtarı, enerji tüpünün rahatça genişlemesini sağlamak için gereken her şeyi yapmaktadır. Çoğumuz, bir kez bir enerji damgasını iyileştirdikten sonra, onu geride bırakmayı ve meydana geldiğini tamamen unutmayı tercih ederiz. Öğrendikleri derslerin nişanlarını gururla taşıyabilenler bir sonraki adımı çok daha kolayca atabilirler.

#### [Enerji Matriksi - Enerji Damgaları](#enerji-matriksi-enerji-damgalari)

{: #enerji-matriksi-enerji-damgalari }
_Temel yaşam derslerimize yardımcı olmanın iki yolu_

##### [Enerjinin Nitelikleri](#enerjinin-nitelikleri)

{: #enerjinin-nitelikleri }
Enerji dinamik potansiyeldir. Var olmak için hareket etmelidir. Enerjiyi yaratmak ya da yok etmek mümkün değildir; ancak bir formdan başka bir forma dönüştürmek mümkündür. Evrensel enerji, her şeyi birbiri ile bağlar. Enerji alanımız kimliğimizin özünü oluşturur.

Manyetik enerji çizgiler halinde akar.

Enerji damgaları, olayların, öğrenilen derslerin ve hayatta kazanılan deneyimlerin sonuncusudur. Bunlar, olumlu ya da olumsuz olabilir. Esas kişiliğimiz ona katmayı seçtiğimiz tüm deneyimlerin sonucudur. Bu esas ruh kişiliğini gelecekteki tüm deneyimlerimize taşırız.

#### [On İki Temel Yaşam Dersi](#on-iki-temel-yasam-dersi)

{: #on-iki-temel-yasam-dersi }
_Hakimiyete giden yollar_

Yaşam dersleri daima kişiseldir, daima birey üzerine odaklanırlar. Birçok yaşam dersi de bir dersi ortaklaşa öğrenmek üzere kontrat yapmış insan grupları tarafından kolaylaştırılmıştır.

On iki yaşam niteliğinin her birine hakim olmanın anahtarı onun yüksek amacını keşfetmekte yatar.

##### [Kabullenme](#kabullenme)

{: #kabullenme }
_Özsaygısı ya da kendini kabullenme ve zarafetle kabullenme sanatı_

Kabullenme, enerjinin sizden akmasına izin verme sanatıdır. Enerji hareket etmezse var olamaz. Enerji, hareket etmeye başlayana dek, sadece bir potansiyeldir. Bu yaşam dersinin bir başka önemli veçhesi sorumluluğu kabullenmektir. Sorumluluk kişisel gücün dengesidir. Eğer kişisel yaşamınızda daha fazla başarı yaratmak istiyorsanız, o zaman kendi mutluluğumuz için daha fazla kişisel sorumluluğu kabullenmelisiniz.

##### [Uyum Sağlama](#uyum-saglama)

{: #uyum-saglama }
_Değişim_

Uyum sağlama dersi uyum sağlamayı öğrenmek ve değişim karşısında rahat olmakla ilgilidir. Çok azımız değişim karşısında kendimizi rahat hissederiz, çünkü değişim bilinmeyeni temsil eder.

##### [Olma](#olma)

{: #olma }
_Bütünlük_

Bazı seçimler kolayca bir saplantıya ya da bağımlılığa dönüşebilir. Olma durumu daima kendi içimizde eksik olduğunu düşündüğünüz şeyi aramakla ilgilidir. Olma yaşam dersinde biz bütün olmadığımıza doğal olarak inanırız ve dolayısıyla bütün olmak için kendimize bir şey katmaya ihtiyaç duyarız.

##### [Yardımseverlik](#yardimseverlik)

{: #yardimseverlik }
_Uyum_

Bizler bireyler olarak tekamül ederken aşamalardan geçeriz, birbiriyle bir biçimde ilişkili olan dersler seçeriz. Biz ayrıca toplu olarak da farklı aşamalardan geçtiğimizden, belli yaşam dersleri farklı zaman dönemlerinde rağbet görebilir.

Gerçek yardımseverlik tüm insanlarla olan bağımızı onurlandırmak ve bunu tüm eylemlerimizde uygulamak anlamına gelir. Davranışlarımız ve eylemlerimiz tüm insanları onurlandırıldığında, yükselen biz oluruz. Ancak yardımseverliği uygulamak için, önce kendi enerjimizi merkezlendirmeyi öğrenmemiz gerekir.

##### [İletişim](#iletisim)

{: #iletisim }
_Kalpten_

Kalpten iletişim kurma dersi ilişkiler alanı içinde tanımlanır. Bu her türlü ilişkiyi kapsasa da, sevgi ilişkileri bu yaşam dersi üzerinde çalışmayı seçtiğimiz temel alandır. İletişim yaşam dersi, insanın kendisini bir başkasıyla tamamlaması değil, bir başkasıyla birlikte yürümeyi öğrenmesi ve onunla birbirine çok fazla yaslanmadan yaşamınızı paylaşmasıdır.

##### [Yaratma](#yaratma)

{: #yaratma }
_Kendi gücünü ifade etme_

Hepimiz az ya da çok kör noktalara sahibiz. Ama bir yaratma dersi üzerinde çalışan insanlar için daha da çok geçerlidir. Çünkü onlar kendi yaratımlarının farkında olmamakla kalmaz, yaratıcılık yeteneklerini de göremezler.

##### [Tanımlama](#tanimlama)

{: #tanimlama }
_Bireyselliği sınırlarla ifade etme_

Bu dersi öğrenmekle meşgul olan çoğu insan yüksek duygusal empatiye sahiptir. Onlar başkalarının duygularına, düşünce kalıplarına ve enerjisine o kadar kolayca ve bilinçsizce girerler ki hissettiklerinin kendi enerjileri olmadığını çoğu kez far etmezler bile.

##### [Dürüstlük](#durustluk)

{: #durustluk }
_Kendinizle uyum içinde yaşamak_

Hepimizin birçok farklı fasetası vardır. Bu fasetaları birbiriyle uyum içine sokup tek bir uyumlu titreşim yaymak zordur. Dürüstlük niteliği tüm bu farklı fasetaları ve veçheleri birbiriyle uyum içine sokup tek bir titreşimsel bütünlük dürüstlük çizgisi oluşturabilmek olarak tanımlanır. Bu çizgi şunları kapsar:

> konuşmalarımız
> davranışlarımız
> düşüncelerimiz
> inançlarımız

##### [Sevgi](#sevgi)

{: #sevgi }
_Kendini sevmek_

Sevgi dersini öğrenmenin anahtarı önce kendimizi koşulsuz olarak sevmeyi öğrenmekte yatar. Bir kutupluluk alanında yaşadığımızdan, bizim bir kutbu anlamak için onun zıt kutbunu deneyimlememiz gerekir. Tüm duyguların en güçlüsü sevgidir. Sevginin zıt kutbu korkudur.

##### [Güven](#guven)

{: #guven }
_Kendine güvenmek_

Güven dersi üzerinde çalışan insanlar genellikle kendilerine güvenmeyi ve kendi güçlerini kabullenip kullanmayı öğrenmekte zorlanırlar.

##### [Gerçek](#gercek)

{: #gercek }
_Sorumluluk_

Bir insan kendi gerçeği içinde durmakta zorlandığında, daima, kendi gerçeği yerine başkalarının gerçeğini benimseme eğilimi gösterecektir.

##### [Zarafet](#zerafet)

{: #zerafet }
_Her şeyle uyum içinde yaşamak_

Bu yaşam dersinde bir insan önemli olanın varılacak yer olmadığını öğrenir. Gerçekten önemli olan yolculuğun kendisidir ve yolculuğu zerafetle deneyimlememizdir.
