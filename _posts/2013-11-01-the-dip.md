---
layout: post
category: book2
title: "The Dip | Seth Godin (Kitap)"
kitap: "The Dip - A Little Book That Teaches You When to Quit (and When to Stick)"
tr: "Dip - Vazgeçmeyi Ve Vazgeçmemeyi Öğreten Küçük Bir Kitap"
yazar: "Seth Godin"
yil: "2008"
sayfa: "80"
goodreads: "https://www.goodreads.com/book/show/324748.The_Dip"
description: "Bir alanda en iyi olmak, zorlayıcı aşamaları (Dip) aşmayı, çıkmaz yolları (Cul-De-Sac) stratejik olarak bırakmayı ve kaynakları en iyi şekilde kullanmayı gerektirir. Bazen vazgeçmek en akıllıca karardır ve zamanlama stratejik açıdan önemlidir."
published: true
last_modified_at: 2024-07-28
posted: 2013-11-01
tag: "psikoloji"
reread: "yes"
rating: "5"
eng: "Being the best in a field requires pushing through challenging phases (the Dip - a temporary setback that can be overcome with persistence), strategically quitting dead ends (the Cul-De-Sac), and wisely allocating resources to maximize value and success."
num: "1"
image: "/assets/old/the-dip.jpg"
---

Bir alanın en iyisi olmak en tepede olmak anlamına gelir. En tepede olanların sayısı azdır, zaten bu yüzden hep daha fazlasına deger görülürler. Çoğu kişi vazgeçer. Kazananlar da vazgeçenlerdendir. Alternatif yollardan vazgeçmişlerdir. Ancak onlar, bunu en doğru zamanda en doğru şekilde, bir strateji ile yapmayı basarmıslardır.

Kitap, bir durumu çaba ve sonuç ekseninde değerlendirerek iki eğriyi tanımlıyor. Dip ve Çıkmaz Yol (Cul-De-Sac).

Bir alanda gelişim öğrenme eğrisi ile başlar. Bu eğrinin açısı oldukça diktir. İlk başta, sonuçlar olumludur ve hızlıdır. Sonrasında dip gelir.

- Dip,  
  Dip, sonuçlarda kayıp yaşanan noktadır. Adeta bir geriye gidiş yaşanmaktadir. Engeller ortaya cıkmıştır. Dip geldiğinde panik havası hakim olur. Çunku dip, vasatlıkla başarı arasındaki darboğazdir. Dipten çıkabilmek başariyi getirir. Bunu herkes yapamaz, ancak yapabilenler en tepeye yükselirler, başarılı olurlar.

![the dip - sayfa 17](/assets/graph/2013-11-01/curve-1-the-dip.jpg)

<center>Curve 1 - The Dip (sayfa 17)</center>

- Cul-De-Sac _(Çıkmaz Yol)_,

Çıkmaz yol (Cul-De-Sac ) ise, tüm çabalara rağmen hiçbir şeyin değismediği durumdur. İşler ne iyiye gider ne de kötüye. Zaman ve enerjinin boşa harcanmasıdır. Bu durumda vazgeçmek en iyi seçenektir. Vazgeçmek başarısızlık anlamına gelmez.

![cul-de-sac - sayfa 22](/assets/graph/2013-11-01/curve-2-the-cul-de-sac.jpg)

<center>Curve 2 - Cul-De-Sac (sayfa 22)</center>

- Uçurum.

Dip ve Çıkmaz Yolun yanısıra üçüncü bir eğri daha vardır; Uçurum (The Cliff). Uçurum, en kötüsüdür, her şey darmadağın olana kadar işin içinden çıkamadığınız durumdur. Uçurum, Çıkmaz Yoldan daha kötü şekilde sonuçlanır.

![the cliff - sayfa 20](/assets/graph/2013-11-01/curve-3-the-cliff.jpg)

<center>Curve 3 - The Cliff (sayfa 20)</center>

Başarılı kişiler ne zaman vazgeçeceklerini önceden kararlaştırarak yaşadıkları kaybı en aza indirirler. Limitlerini önceden belirlemişlerdir. Uçurumda olduklarını fark ettikleri anda vazgeçmeyi seçerler. Çıkmaz yolda iseler, içinde bulundukları durumda bir Dip olup olmadığını kontrol ederler, eğer yoksa vazgeçerler. Dip'te olduklarını fark edenler ise gerekli olan her şeyi yaparak kendilerini darboğazın diğer tarafına atmaya çalışırlar.

Zaman, para ve enerji fırsat maliyetini oluşturur. Öğrenme eğrisine giden yolun en başında yeterli istek, zaman ve kaynak yoksa vazgeçmek belki de en iyisidir. Bu şekilde kaynaklar daha fazla önem verilen bir alana yönlendirilebilir ve kayıp hiç yaşanmaz. Aksi takdirde Dip'in ortasında iken vazgeçmek hem daha ağır sonuçlar yaşatır hem de daha olumsuz bir etki yaratır. Uzun dönemli potansiyeli olan bir şeyden, bir anlık stres nedeni ile vazgeçmemek gerekir. Dip en iyiye giden yolda aşılmasi gereken bir engeldir sadece. Gene de, bazi Dipleri aşmak mümkün olmayabilir. Bu nedenle bırakmayı seçmek her zaman için bir seçenektir. Örneğin, bir alanda en iyi (veya ikinci iyi) olmadığınız takdirde, o alandan vazgeçmek belki de en doğru karardır. Bugün artık tek bir en iyinin yerini, sayısı hayli fazla olan mikro niş pazarlardaki en iyiler almıştır. Böylece kaynaklar başka bir alana yönlendirilebilir. Ancak zamanında bırakarak, bambaşka bir alanda yeni bir strateji oluşturmak ve başarılı olmak mümkündür.

Bir işe başlarken en iyisi olup olamayacağınızı düşünmek ileride yaşayacağınız pişmanlıklardan sizi kurtarabilir. En iyisi olmak kolay değildir. Ancak bir işi en kötü durumdayken bırakmak da en kötüsüdür. (İşte o an, belki de "hiç başlamamış" olmayı dilediğiniz andır.) En kötü an, 'Dip'tir.

Dip, az bulunurluk yaratır, az bulunur olmak da değer yaratır. (sayfa 25)
