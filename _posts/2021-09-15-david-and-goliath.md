---
layout: post
category: book
title: "David and Goliath | Malcolm Gladwell (Kitap)"
kitap: "David and Goliath: Underdogs, Misfits and the Art of Battling Giants"
tr: "Davut ve Golyat: Olağan Mağluplar İçin Devlerle Savaşma Sanatı"
yazar: "Malcolm Gladwell"
yil: "2013"
sayfa: "293"
goodreads: "https://www.goodreads.com/book/show/15751404-david-and-goliath"
last_modified_at: 2023-01-14
published: true
description: "Malcolm Gladwell, David and Goliath isimli kitabında avantajlı görünenlerle dezavantajlı görünenlerin hikayesini anlatıyor ve 'avantaj' ile 'dezavantaj' sayılan unsurların aslında göründükleri gibi olmayabileceğini vurguluyor."
tag: "psikoloji"
posted: 2021-09-15
instagram: "no"
insta: "no"
reread: "yes"
rating: "4"
eng: "-"
image: "/assets/new/david-and-goliath.jpg"
---

Malcolm Gladwell, David and Goliath isimli kitabında avantajlı görünenlerle dezavantajlı görünenlerin hikayesini anlatıyor ve 'avantaj' ile 'dezavantaj' sayılan unsurların aslında göründükleri gibi olmayabileceğini vurguluyor.

David and Goliath'da Malcolm Gladwell'in ortaya koyduğu ana tez, bir olayda avantajlı görünen tarafın elindeki avantajın kolaylıkla onun en zayıf yönüne dönüşebilecek olmasıdır. Aynı şekilde, dezavantaj yaratan bir nitelik de, belli şartlar altında ve üzerinde çalışılarak zaman içinde avantaja dönüşebilir.

Kitap, David ve Golyat'ın hikayesini anlatarak başlıyor ve bu hikayeyi kitapta bir metafor olarak kullanıyor. Güçlü rakipler karşısında kazanılması imkansız görünen basketbol maçlarının nasıl başarılı bir koçun uyguladığı strateji ile kazanıldığı, okullarda bir sınıftaki öğrenci sayısının genel başarıyı nasıl etkilediği, dişleksinin hangi durumlarda dezavantajdan avantaja dönüşebileceği, aslında genel kanının aksine az sayıda öğrencinin neden 'ideal' olmayabileceği, üniversite ve bölüm tercihi yaparken alınan riskleri, belli derecede zorluğun aslında başarı için gerekli olduğu ve gücün sınırlarının ne olabileceği gibi başlıklar örneklerle ele alınıyor. İşlenen bir diğer konu da, başarılı bir öğrencinin küçük ölçekli bir okulda mı bu başarısını devam ettireceği yoksa yıldızlar takımında yer alan bitirmesi oldukça zor bir okula sırf puanı yettiği için gitmesi mi gerektiği. Gladwell, bu durumdaki öğrencilerle yaptığı görüşmelerde, onların 'yıldız' okulda kalabilmek uğruna istedikleri mesleklerden vazgeçtiklerini ve mezun olabilecekleri bölüme geçmek zorunda kaldıklarını tespit ediyor.

Malcolm Gladwell, diğer kitaplarında olduğu gibi, bu kitabında da aslında hiçbir şeyin göründüğü gibi olmadığını gösteriyor.
