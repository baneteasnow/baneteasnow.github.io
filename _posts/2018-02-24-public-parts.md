---
layout: post
category: book2
title: "Public Parts | Jeff Jarvis (Kitap)"
kitap: "Public Parts: How Sharing in the Digital Age Improves the Way We Work and Live"
tr: "E-Sosyal Toplum - Dijital Çağda Sosyal Medyanın İş ve Gündelik Hayata Etkisi"
yazar: "Jeff Jarvis"
yil: "2012"
sayfa: "304"
goodreads: "https://www.goodreads.com/book/show/11238922-public-parts"
description: "E-Sosyal Toplum, internetin artık tartışılmaz önemini mahremiyet ve kamusallık tartışmalarına rağmen altını çizerek bir kez daha vurguluyor."
published: true
last_modified_at: 2023-01-14
posted: 2018-02-24
tag: "internet"
reread: "no"
rating: "3"
num: "83"
image: "/assets/old/public-parts.jpg"
---

Gazeteci ve yazar Jeff Jarvis tarafından kaleme alınan E-Sosyal Toplum - Dijital Çağda Sosyal Medyanın İş ve Gündelik Hayata Etkisi, internetin artık tartışılmaz önemini mahremiyet ve kamusallık tartışmalarına rağmen altını çizerek bir kez daha vurguluyor.

Jeff Jarvis, kitabın giriş kısmında kitabı hakkında şunları belirtiyor (sayfa 14):

Bu kitapta, eğer mahremiyet konusunda fazlaca takıntılı olursak, bağlantılar çağında bağlantılar kurma fırsatlarını kaybedebileceğimizi öne süreceğim. Bağlantı, çok büyük bir icat. Bağlantılar bizi sadece web sayfalarına bağlamaz, onlar aynı zamanda birbirimizle, bilgiyle, eylemlerle ve işlemlerle bağlantı kurmamıza olanak tanır.

Yazar, kitap boyunca halka açıklığı, şeffaflığı savunuyor; kendi hayatına dair yaptığı bazı paylaşımlardan ve basına gelen olaylardan örnek veriyor. Çeşitli sosyal medya mecralarını ve yol açtıkları bazı tarihi gelişmelerle birlikte ele alıyor.

Facebook, Google ve diğer internet hizmetleri, paylaşmak için bizi motive etme çabalarında ortak bir tekno-insan hedefine sahip: Niyetimizi hissetmek. Onlar bizimle ilgili sinyaller toplamaya çalışıyorlar ki, içeriklerini hizmetlerini ve reklamlarını bize göre ayarlayabilsinler. (sayfa 35)

Örneğin, Google'da Paris diye aratarak birkaç seyahat yazısı okuyan kişi, kısa bir süre sonra ziyaret ettiği farklı sayfalarda Paris'teki otellerin reklamlarını görmeye başlar. Yer bildirimi almayı amaçlayan Foursquare gibi pek çok uygulamada etkileşim fırsatı sunarak bu amacına ulaşır. Yazar, bu durumu 'etkileşim karşılığında etkileşim' olarak nitelendiriyor.  
Bugün pek çok firma halka açıklığı kendi lehine kullanarak sadık bir müşteri kitlesi elde ediyor. Teknoloji firmaları, geliştirdikleri yazılımların henüz son şeklini almamış hallerini beta olarak piyasaya sürüyor ve gelişim sürecinin bizzat programın kullanıcıları tarafından tamamlanmasına izin veriyor. Böylece, ürün son şeklini bizzat kendi müşteri tarafından alır. İnternetin bu kadar çok yaygınlaşmasından önce ise durum tam tersiydi, firmalar müşterilerin ne isteyeceğini ancak 'tahmin ediyordu'.

Yazar, mahremiyetin ne olduğu ve halka açıklığın önemi gibi konulara da değiniyor. (sayfa 139)

Mahremiyet, başka birinin bilgisini alan kişi tarafından yapılan seçimleri yöneten bir etiktir. Halka açıklık, kendi bilgisini yaratan kişi tarafından yapılan seçimleri yöneten bir etik değerdir.

Mahremyet bilme etiğidir. Halka açıklık, paylaşma etiğidir.
