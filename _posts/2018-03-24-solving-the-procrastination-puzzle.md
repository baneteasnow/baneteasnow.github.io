---
layout: post  
category: book2  
title: "Solving the Procrastination Puzzle | Timothy A. Pychyl (Kitap)"  
kitap: "Solving the Procrastination Puzzle: A Concise Guide to Strategies for Change"  
tr: "Prokrastineyşın - Başlanıp Bitirilmesi Gereken İşleri İnatla Erteleme, Savsaklama ve Oturup Çalışmak Yerine Ivır Zıvır Şeylerle Oyalanma Alışkanlığıyla Mücadele Kılavuzu"  
yazar: "Timothy A. Pychyl"  
yil: "2016"  
sayfa: "120"  
goodreads: "https://www.goodreads.com/book/show/18079767-solving-the-procrastination-puzzle"
description: "Timothy A. Pychyl, Prokrastineyşın'da savsaklama alışkanlığını ve bu alışkanlıkla mücadele yöntemlerini anlatıyor."
published: true
last_modified_at: 2023-01-14
posted: 2018-03-24
tag: "üretkenlik ve teknoloji"
instagram: "no"
insta: "no"
reread: "yes"
rating: "5"
eng: "-"
no: "87"
image: "/assets/old/solving-the-procrastination-puzzle.jpg"
---

Psychology Today için Don't Delay isimli bir blog yazısı yazan Timothy A. Pychyl'nin savsaklama alışkanlığı ve bu alışkanlıkla mücadele yöntemleri üzerine kaleme aldığı Prokrastineyşın - Başlanıp Bitirilmesi Gereken İşleri İnatla Erteleme, Savsaklama ve Oturup Çalışmak Yerine Ivır Zıvır Şeylerle Oyalanma Alışkanlığıyla Mücadele Kılavuzu isimli kitabı 2016 yılında Metropolis Kitap tarafından basılmış.  
  
Toplam 10 bölümden oluşan kitap, her bölümün başında yaygın olarak görülebilecek kısa bir örnek senaryo verilmiş. Bu örnekten hareketle, meselenin ne olduğu ve değişim stratejisi geliştirmek için ne yapmak gerektiği inceleniyor.  
  
Savsaklama davranışı ile mücadele için öncelikle neyin bu kapsama girdiği ve bu davranışı gösteren kişi üzerindeki olumsuz etkisinin ne olduğunun iyi anlaşılması gerekiyor. Kitapta yer alan tanım şöyle (sayfa 24):  
  
Savsaklama davranışı, yapılacak bir işin veya faaliyetin bile isteye ertelenmesidir; hem de bu ertelemenin kişinin iş verimliliğini ve hatta söz konusu faaliyete veya bizzat kendisine dair hissiyatını olumsuz yönde etkileyebileceğini bile bile. Savsaklamak, bile isteye, boş yere ertelemektir.  
  
Her erteleme "savsaklama" olarak sayılmamalıdır. Günlük programda son anda çıkan -gerçekten önemli ve halledilmesi gereken- bir iş yüzünden diğer işlerin ertelenmesi savsaklama davranışı olarak tanımlanamaz. Hemen şimdi harekete geçip o işi halletmek için herhangi bir engel bulunmuyorken, sırf gönülsüzlük nedeni ile işin ertelenmesi, o işle kasıtlı olarak ilgilenmemek ise savsaklama davranışıdır. Bu nedenle, aslında mücadele edilmesi gereken şey, bu gönülsüzlük ve isteksizlik halidir.  
  
Alışkanlıkları, özellikle de uzun süredir devam eden artık bilinçsiz olarak yapılanları değiştirmek hiç kolay olmadığı için, kitap bilinçli bir değişim stratejisi ve çaba gerektiğinin altını çiziyor; birtakım yeni kararlar almaya ve kısa listeler yaparak yola çıkmaya teşvik ediyor.  
  
Hemen bir işe başlamak, ilk zamanlar için etkili olsa da, kitapta da vurgulandığı gibi, başlamak asla bir sihirli değnek değildir, başlamak bitirmeyi garantilemez. İrade ve kişilik özelliklerinin ne derecede etkili olduğu da kitapta yer alan konular arasında.  
  
Kitap, bir rehber niteliğinde ve özellikle kısa ve kolay okunur olarak hazırlanmış.  
