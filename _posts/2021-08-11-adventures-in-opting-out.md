---
layout: post
category: book
title: "Adventures in Opting Out | Cait Flanders (Kitap)"
kitap: "Adventures in Opting Out: A Field Guide to Leading an Intentional Life"
yazar: "Cait Flanders"
yil: "2020"
sayfa: "273"
goodreads: "https://www.goodreads.com/book/show/50710787-adventures-in-opting-out"
last_modified_at: 2021-08-11
published: true
description: "The Year of Less isimli kitabında içinde bulunduğu borçlarından ve içinde bulunduğu olumsuz durumdan nasıl kurtulduğunu anlatan Cait Flanders, ikinci kitabı olan Adventures in Opting Out'da ise çevreniz tarafından size yüklenilen hedefleri sorgulamanız gerektiğini hatırlatarak, bu hedeflerden ne kadarını gerçekten istediğinizi keşfetmenin yollarını kişisel deneyiminden örnekler vererek paylaşıyor."
posted: 2021-08-11
image: "https://notes.thebookish.de/assets/new/adventures-in-opting-out.jpg"
---

The Year of Less (Alışveriş Yapmadığım Yıl) isimli kitabında içinde bulunduğu borçlarından ve içinde bulunduğu olumsuz durumdan nasıl kurtulduğunu anlatan Cait Flanders, ikinci kitabı olan Adventures in Opting Out'da ise çevreniz tarafından size yüklenilen hedefleri sorgulamanız gerektiğini hatırlatarak, bu hedeflerden ne kadarını gerçekten istediğinizi keşfetmenin yollarını kişisel deneyiminden örnekler vererek paylaşıyor.

Cait Flanders, belli bir yasa kadar ailesinin ona kodladığı yaşamı kuruyor. Ancak, oldukça mutsuz hissettiği bir dönemde gereksiz harcamalar yapmaya başlıyor. Kişisel hayatındaki zorluklar da problemlerini katlıyor. Bir süre sonra kendini finansal açıdan oldukça zor durumda buluyor ve birkaç yakın arkadaşının da yardımı ile alışveriş yapmadığı ve minimalist br hayat tarzını benimseyerek bu zorlu günleri atlatıyor. Sonrasında serbest çalışma düzenine geçen Cait Flanders, kendi konfor alanının dışına çıkabilmek için Avrupa'da uzun süreli seyahat edip yaşamanın planını yapıyor.

Adventures in Opting Out isimli kitabında da, çok severek yaptığı doğa yürüyüşlerinde yaşadıklarını metafor olarak kullanarak, insanın hayatta gerçekten istediği yönde ilerleme yolculuğuna göndermeler yapıyor. Bir sonraki adımının ne olacağını bilmeden, sadece ana odaklanarak yaşamaya başlıyor. İlk başta zorlansa ve plansız olmanın zorlukları ile karşılaşsa da, kendini yeniden hazır hissedince tekrar tekrar bu seyahatlere çıkıyor.

Bu seyahatlerinde hem kendine daha fazla güvenmeye başlıyor hem de çok değer verdiği arkadaşlar ediniyor. Kitabında ise şu mesajı veriyor: "Hayat yolculuğunuzu kendi istediğiniz gibi sürdürün, başkalarının size tarif ettiği şekilde değil. Bir yolculuktan vazgeçmeniz veya yolculuğunuzu kısa kesmeniz gerekiyorsa bunu yapın. Hislerinize güvenin ve tekrar hazır olduğunuzda yeniden deneyin. Ta ki başarana kadar."
