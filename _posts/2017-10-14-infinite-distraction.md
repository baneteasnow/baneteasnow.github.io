---
layout: post  
category: book2  
title: "Infinite Distraction | Dominic Pettman (Kitap)"  
kitap: "Infinite Distraction - Paying Attention To Social Media"  
tr: "Sonsuz Dikkat Dağınıklığı - Gündelik Yaşamda Sosyal Medyaya Odaklanmak"  
yazar: "Dominic Pettman"  
yil: "2017"  
sayfa: "126"  
goodreads: "https://www.goodreads.com/book/show/29451184-infinite-distraction"
description: "Sonsuz Dikkat Dağınıklığı, dikkat dağılmasının dijitalleşmesini konu alıyor."
published: true
last_modified_at: 2021-07-12
posted: 2017-10-14
image: "https://www.thebookish.de/assets/old/infinite-distraction.jpg"
---

Sonsuz Dikkat Dağınıklığı, internet ve özellikle de sosyal medyanın beraberinde getirdiği kaçınılmaz sonuçlardan biri olan dikkat dağınıklığına odaklanarak, sosyal medyanın dikkati nasıl farklı yönlere çektiğini ve dikkati nasıl parçalara böldüğünü inceliyor; kısaca dikkat dağılmasının dijitalleşmesini konu alıyor.  
  
Aşağıdaki tasvir, kitabın giriş kısmında yer alıyor.  
  
Kafede oturmuş, dizüstü bilgisayarında çalışan bir kentliyi gözlemlediğimizde, Zen mertebesine ulaşmış biriyle karşılaştığımızı düşünebiliriz: gözünü bir an kırpmayan o dikkat hali içerisinde neredeyse otistiktir. Fakat aynı ekrana gidip bakacak olsak, yine benzer şekilde hem kendinden geçmiş hem kıpır kıpır birkaç başka kişi arasında yazışarak, geçiş yaparak, atlayarak, tweetleyerek, keserek, yapıştırarak ve emojiler kullanarak yönünü bulan kullanıcının pek çok sekme açtığını görmemiz olasıdır. (sayfa 31-32)  
  
Olayların devamlı ve bilinçli olarak şekillendirilmiş temsillerinin ta kendisi yine o olayları örtmek ve susturmak için kullanılmaktadır. Böylece dikkatimizi dünyanın sorunlarından ve kendi sorunlarımızdan başka yöne çekmeye yönelik çabalarımıza bir "üst" unsur eklenir. (sayfa 21)  
  
Sosyal medya artık gerçek zamanlı bir akışa dönüştü. Yapılan paylaşım sayısı o kadar fazla ki, düzenli aralıklarla hesabını kontrol etmeyen kullanıcılar, kendi yokluklarındaki güncellemelerin tümüne hakim olamayacaklarını gördükleri anda bir "kaybolmuşluk" hissi ortaya çıkıyor. Ayrıca, birbirinden farklı önem seviyesine sahip haberler, örneğin bir magazin haberi ile bir ekonomi haberi, sanki aynı derecede önemliymişçesine akışta aynı büyüklükte yer kaplıyor, bu da bilişsel uyumsuzluğu beraberinde getiriyor.  
  
