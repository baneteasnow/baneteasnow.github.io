---
layout: post
category: book
title: "Soulful Simplicity | Courtney Carver (Kitap)"
kitap: "Soulful Simplicity: How Living with Less Can Lead to So Much More"
tr: "Sadeliğin Dayanılmaz Hafifliği - Daha azla yaşamak nasıl daha fazlasına ulaştırır?"
yazar: "Courtney Carver"
yil: "2017"
sayfa: "234"
goodreads: "https://www.goodreads.com/book/show/34912787-soulful-simplicity"
description: "Courtney Carver, stresli, dağınık, yorucu, hep meşgul olduğu, hep daha fazlasını arayan bir hayat tarzından daha sağlıklı, daha minimal, kendine ve sevdiklerine zaman ayırabildiği bir hayat tarzına olan yolculuğunu Soulful Simplicity isimli kitabında anlatıyor."
last_modified_at: 2023-01-14
posted: 2023-01-14
published: true
tag: "minimalizm"
instagram: "no"
insta: "no"
reread: "no"
rating: "3"
eng: "-"
image: "/assets/new/soulful-simplicity.jpg"
---

Courtney Carver, stresli, dağınık, yorucu, hep meşgul olduğu, hep daha fazlasını arayan bir hayat tarzından daha sağlıklı, daha minimal, kendine ve sevdiklerine zaman ayırabildiği bir hayat tarzına olan yolculuğunu Soulful Simplicity isimli kitabında anlatıyor.

Önceden hayatının nasıl alışveriş odaklı olarak ilerlediğini dolayısıyla birikmiş kredi kartı borçlarının stresini yine alışveriş yaparak atmaya çalıştığını anlatan Courtney Carver, kendisine M.S. (Multiple Skleroz) teşhisi konulmasından sonra hayatının kontrolünü yeniden eline alır. Artık, stres ve borç içinde yaşadığı, işine öncelik verdiği günler sona ermiştir. Bir yandan tedavi sürecine başlarken, diğer yandan da eşiyle birlikte borçlarını kapatırlar ve tekrar borçlanmamak için önlemler alırlar. Oldukça stresli bir dönem geçiren Carver, evindeki eşyaların mutluluk getirmek yerine daha çok ağırlık getirdiğini fark eder. Eşyalarını azalttıkça kendini içsel olarak da hafiflemiş olarak hisseder. Müstakil evlerini satıp daha küçük bir apartman dairesine taşınırlar. Artık, işi önceliği değildir. Önceliği kendi kalbinden geçeni dinleyip sevdikleri ile kaliteli zaman geçirme, daha anlamlı ilişkiler kurmak haline gelmiştir.

Soulful Simplicity, hem zorlu bir hastalığın bir uyanış çağrısına nasıl dönüştüğünü hem de daha sade bir yaşamın insanın kendisine odaklanmasını nasıl sağladığını anlatıyor. Courtney Carver 2010 yılında bemoreless.com adresindeki blogunda sadeleşme sürecini paylaşmaya başlamış ve o dönemde oldukça dikkat çeken Project333' e de imza atmış. Project333, 3 ay süresince kendi dolabından seçtiği sadece 33 parça kıyafeti (ayakkabı ve aksesuarlar dahil) kullanmakla ilgili bir challenge. Carver, bu projesi ile ilgili deneyimini hem bu kitabındaki bir bölümde hem de Project 333 isimli kitabında anlatıyor.
