---
layout: post  
category: book2  
title: "Bu Ülkeden Gitmek | Gözde Kazaz, H. Ilksen Mavituna (Kitap)" 
kitap: "Bu Ülkeden Gitmek - Yeni Türkiye'nin Göç İklimini Buradakiler ve Oradakiler Anlatıyor"  
tr: "-"  
yazar: "Gözde Kazaz, H. İlksen Mavituna"  
yil: "136"  
sayfa: "2018"  
goodreads: "https://www.goodreads.com/book/show/41876039-bu-lkeden-gitmek"
description: "Bu Ülkeden Gitmek, Türkiye'den son yıllarda diğer ülkelere yaşanan göçü konu alıyor."
published: true
last_modified_at: 2021-07-12
posted: 2019-02-02
tag: "sosyoloji"
image: "https://www.thebookish.de/assets/old/bu-ulkeden-gitmek.jpg"
---

Gözde Kazaz ve İlksen Mavituna'nın kaleme aldığı Bu Ülkeden Gitmek isimli kitap Türkiye'den son yıllarda diğer ülkelere yaşanan göçü, giden kişilerin bakışçılarını, neden gitmeyi seçtiklerini ve kalanların ise neden gitmemeyi tercih ettiklerini konu alıyor. Yazarlar, kitabı gazeteci perspektifinden yazdıklarını belirtiyorlar. Kullandıkları yöntem ise, derinlemesine mülakat tekniği. Görüştükleri kişilerin kimliklerini gizli tutarak hikayelerini ve görüşlerini paylaşıyorlar. Çalışma kapsamında, 28-49 yaş aralığında 16 kadın ve 11 erkek toplam 27 kişi ile görüşme yapmışlar. Türkiye'de bulunanlar ile çeşitli semtlerde yüz yüze görüşmüşler, diğerleri ile internet üzerinden görüntülü iletişim araçları üzerinden konuşmuşlar.  
  
Kitapta altı çizilen noktalardan belki de en çok öne çıkanı, son yıllarda iş bularak, bir eğitim programı nedeni ile veya farklı nedenlerle yurt dışına çıkan kişilerin profili 1960'lı yıllarda gidenlerin profilinden bir hayli farklı. Son dönemde, Türkiye'den eğitim seviyesi yüksek, yabancı dil bilen, daha çok beyaz yakalı pozisyonlarda çalışan pek çok meslek grubuna dahil kişiler Türkiye'den ayrılarak Avrupa, İngiltere, ABD, Kanada, Avustralya, Yeni Zelanda gibi pek çok ülkeye gitmeyi tercih eder olmuş.  
  
Kitapta yer alan görüşmeciler, neden yurt dışına gittiklerini, beklentilerini, nasıl bir ortamla karşılaştıklarını ve yaşadıkları zorlukları anlatıyorlar.  
  
