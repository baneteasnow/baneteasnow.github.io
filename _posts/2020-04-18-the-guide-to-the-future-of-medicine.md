---
layout: post  
category: book2  
title: "The Guide to the Future of Medicine | Bertalan Meskó (Kitap)"
kitap: "The Guide to the Future of Medicine: Technology AND The Human Touch"  
tr: "Tıbbın Geleceğine Yolculuk"  
yazar: "Bertalan Meskó"  
yil: "2016"  
sayfa: "280"  
goodreads: "https://www.goodreads.com/book/show/23150975-the-guide-to-the-future-of-medicine"
description: "Tıbbın Geleceğine Yolculuk, teknolojinin tıp biliminin geleceğini nasıl etkileyeceğini inceliyor."
published: true
last_modified_at: 2021-07-12
posted: 2020-04-18
tag: "tıp"
image: "https://www.thebookish.de/assets/old/the-guide-to-the-future-of-medicine.jpg"
---

Tıbbın Geleceğine Yolculuk, isminden de anlaşılacağı gibi teknolojinin tıp biliminin geleceğini nasıl etkileyeceğini inceliyor. Kitabı okurken gelecekte yaygınlaşması öngörülen pek çok yeni uygulamanın veya cihazın aslında bugünlerde deneme sürecinde olduğunu gördüm. Bu açıdan bakıldığında aslında teknoloji ile insan teması birbirinden ayırdedilemiyor, yani gelişim aşamasında verimli görülen bir teknoloji, henüz deneme aşaması için insan hayatına girdiğinde bekleneni karşılayamazsa rafa kaldırılıyor. Tabii ki, inovasyonda izlenen bu deneme yanılma yöntemi için ayrılan arge bütçesinin ne kadar büyük olduğunu da hatırlatmaya gerek yoktur sanırım.  
  
Kitabın yazarı bir Tip Futuristi olan Dr. Bertalan Meskó. Kendisi ünlü futuristlerden Ray Kurzweil'in kurucusu olduğu Singülarity Üniversitesinde sunum yapanlar arasında yer alıyor. Kitapla ilgili olarak hazırlanan bir web sayfası da mevcut: medicalfuturist.com  
  
Kitapta toplam 22 trend ele alınıyor ve bu trendleri anlatan her bölümün sonunda yer alan bilgilendirme notunda ise o trendin erişilebilirlik puanına, ilgi odağının kim olduğuna, o trendle ilgili ek bilgi almak istenirse kullanılabilecek kitaplara ve çevrim içi kaynaklara, o trend üzerine çalışan firmalara ve girişimlere, o trendin işlendiği bir kitap veya film varsa bunların isimlerine yer verilmiş. Bu kısımlar da benim için oldukça ilgi çekiciydi.  
  
Kitapta yazarın vurguladığı ve aklımda en çok kalan noktalardan bir tanesi günümüzdeki mevcut tip eğitiminde hemen hiçbir fakültede teknolojik gelişmelerin tıbbın geleceğine olan etkisine değinilmediğinin vurgulanması oldu. Yazara göre, tıp futuristlerinin en zor işlerinden bir tanesi bugünkü trendlerin geleceğe uyarlanması çerçevesinde gelecekteki trendleri, teknoloji ve konseptleri belirlemek.  
  
Aşağıda sadece başlıkları yer alan kitaptaki trendler de bu bakış açısı ile belirlenmiş:  
  
1- Hastaların güçlenmesi  
2- Sağlığı oyunlaştırmak  
3- Gelecekte beslenme  
4- Artırılmış gerçeklik ve sanal gerçeklik  
5- Tele-tıp ve uzaktan bakım  
6- Tip müfredatının gözden geçirilmesi  
7- Cerrah ve insansı robotlar  
8- Genom bilimi ve tam kişiselleştirilmiş tip  
9- Vücut sensörleri  
10- Tıp trikoderi ve seyyar tanı koyma  
11- Kapta organ yetiştirmek  
12- Kendin yap biyoteknolojisi  
13- Üç boyutlu baskı devrimi  
14- Demir adam: Dış iskelet ve protezler  
15- İnsanlar üzerindeki denemelerin sonu  
16- Yapay zekayla tıbbi karar almak  
17- Kanımızda yaşayan nano-robotlar  
18- Geleceğin hastaneleri  
19- Sanal-dijital beyinler  
20- Rekreasyon sayborglarının yükselişi  
21- Kriyonik ve uzun yaşama  
22- Yepyeni toplum nasıl bir şey olacak  
  
Kitabın son sayfalarında da tıbbın geleceğine hazırlanmak için bazı notlar var.  
  
