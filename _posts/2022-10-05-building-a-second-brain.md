---
# openai ---
layout: post
category: book
title: "Building a Second Brain | Tiago Forte (Kitap)"
kitap: "Building a Second Brain: A Proven Method to Organize Your Digital Life and Unlock Your Creative Potential"
tr: "-"
yazar: "Tiago Forte"
yil: "2022"
sayfa: "272"
goodreads: "https://www.goodreads.com/book/show/59616977-building-a-second-brain"
description: "Dijitalleşme sayesinde erişilebilir bilgi miktarı her geçen gün artmakta. Building A Second Brain (BASB), bilgi yığınlarını anlamlı hale getirmenin ve kişisel bilgi yönetimi sistemi oluşturmanın yollarını açıklıyor."
last_modified_at: 2023-01-14
published: true
posted: 2022-09-10
tag: "üretkenlik ve teknoloji"
instagram: "no"
insta: "no"
reread: "yes"
rating: "5"
num: "286"
openai: "yes"
eng: "Building a Second Brain by Tiago Forte is a book that offers a comprehensive system for organizing, managing, and utilizing digital information effectively. Forte introduces the concept of a second brain, which refers to a digital system that can store and retrieve information from various sources in an organized manner. He provides practical tips and strategies for creating a second brain, including using note-taking tools, developing a knowledge management system, and implementing workflows for information processing. Forte also addresses the potential pitfalls of information overload and the importance of balancing information consumption with productive output."
image: "/assets/new/building-a-second-brain.jpg"
---

Bilgi dijital çağın odağını oluşturuyor. Ancak, bilgi miktarı her geçen gün öyle hızlı artıyor ki, günceli takip etmek giderek daha fazla enerji istiyor. Dikkatimizi nereye vereceğimize karar vemek ise oldukça zorlayıcı. 

The New York Times'da yer alan bir habere göre ortalama bir kişinin her gün karşılaştığı bilgi miktarı neredeyse 34 GB büyüklüğünü buluyor. Başka bir çalışmaya göre ise, her gün 174 gazeteye sığacak miktarda bilgi tüketiyoruz. Bu oran 1986 yılına kıyasla beş kat artmış durumda. Microsoft tarafından yapılan bir çalışma ise ABD'de ortalama bir çalışan, her yıl yanlış yere kaydedilmiş notları, dosyaları, belgeleri bulmak içintam 76 saat harcıyor. 

Zaman ayırıp okuduğumuz, incelediğimiz kaynaklardan yeterince yararlanabildiğimiz bir sistemimiz yoksa eğer, tüm bu çaba boşa gidiyor demektir. Bu nedenle, bir zamanlar bir yerlerde okuduğumuz, okuduğumuzu da belki hayal meyal hatırladığımız bilgi kırıntılarını düzenli, anlaşılır notlara çevirmiş olmamız gerekir. Tiago Forte, Second Brain'i (yanı ikinci beyni), yeni fikirlerin kaydedildiği yarı not defterı, yarı karalama defteri olan commonplace notebooklara benzetiyor. Hayat boyu öğrenme ve gelişim için gerekli olan özel bilgi koleksiyonları beynimizin bir uzantısına dönüşüyor, bir anlamda ikinci beynimiz haline geliyor. 

Tiago Forte, Second Brainin kalbinde yer alan adımları şöyle açıklıyor:

1\. Fikirleri somut hale getirmek  
2\. Fikirler arasında yeni bağlantılar kurmak  
3\. Fikirleri zaman içinde kuluçkaya yatırmak  
4\. Benzersiz bir perspektif oluşturmak  

Bu adımların tümü dijital olmayan notlar için de geçerlidir. Fakat, notları dijitalleştirmek, pek çok açıdan (sonradan düzenleme yapmak, aralarında bağlantı kurmak, cihazlar arası eşleme yapmaki paylaşmak, yedeğini almak gibi) fayda getirir. 

Second Brain oluşturmak için 4 adımlı bir model:

__"CODE"__

1\. Capture - sadece önemli/anlamlı geleni tut  
2\. Organize - düzenlemeleri müdahale edilebilirlik için yap  
3\. Distill - öze ulaşmak için ayrıştır  
4\. Express - yaptıklarını ortaya dök  

Bu yöntem, her gün karşı karşıya kaldığımız sonu gelmez şekilde devam eden yoğun bilgi aktarımının içinde kaybolmayı önleyecek bir haritaya benzer. Bir anlamda modern bir commonplace notebook oluşturmaktır. 

İçinde adeta düşünebilir hale geleceğiniz bu sistemde organizasyon çok önemli. Not alan çoğu kişi, notlarını düzenleme ve kullanışlı hale getirmede takılıyor. En zorlayıcı noktalardan biri de notlar arasındaki ilişkileri tespit edebilmek.

Tiago Forte, önerdiği bu sistemin ana çatısını oluştururken üzerinde çalıştığı projeleri baz alıyor. Üzerinde çalıştığı dosyaları dört farklı kategoride topluyor:

__"PARA"__

1\. Projects - şimdi üzerinde çalıştığınız, nispeten daha kısa vadeli işlerle ilgili notlar  
2\. Areas - zaman içinde yönetmek istediğiniz uzun vadeli sorumluluklar  
3\. Resources - gelecekte yararlı olabilecek konular veya ilgi alanşarı  
4\. Archives - her üç kategoriden de artık üzerinde çalışılmayan notlar  

PARA, alandan bağımsız olarak bir notu o andaki işlenebilirlik seviyesine göre ayrıştırıyor. Konuya ve alt konuşara odaklanan hiyerarşik ağaç dalı ayrıştırması yerine, bir notun hangi dosyada yer alacağına karar vemek için şu basit soruyu yanıtlamak yeterli hale geliyor:

> Bu not, en çok hangi projede işime yarar?


