---
layout: post
category: book
title: "Why the Germans Do it Better | John Kampfner (Kitap)"
kitap: "Why the Germans Do it Better: Notes from a Grown-Up Country"
tr: "Almanlar Neden Daha İyi Yapıyor: Gelişmiş Bir Ülkeden Notlar"
yazar: "John Kampfner"
yil: "2022"
sayfa: "312"
goodreads: "https://www.goodreads.com/en/book/show/54443313"
description: "Berlin Duvarı'nın yıkılışının (Kasım 1989) ve Doğu Almanya ile Batı Almanya'nın birleşmesinin (Ekim 1990) üzerinden otuz yıl geçti. Alman asıllı gazeteci yazar John Kampfner, Almanlar Neden Daha İyi Yapıyor isimli kitabında Almanya'nın geçmişte yaptığı hatalardan çıkardığı dersleri ve kendini yeniden güçlü şekilde var etmesinin perde arkasını araştırıyor."
last_modified_at: 2023-01-14
published: true
posted: 2022-10-17
tag: "sosyoloji"
reread: "yes"
rating: "4"
num: "287"
eng: "Why the Germans Do it Better by John Kampfner is a book that explores the reasons for Germany's post-war success by examining its economic, social, and political systems. Kampfner argues that Germany's success can be attributed to a number of factors. These include its strong social welfare system, its culture of consensus-building, and its focus on vocational education and training. Kampfner also examines the role of German political and business leaders in moving Germany forward. He considers the challenges that lie ahead as Germany faces an aging population and increasing competition from emerging markets."
image: "/assets/new/why-the-germans-do-it-better.jpg"
---

Berlin Duvarı'nın yıkılışının (Kasım 1989) ve Doğu Almanya ile Batı Almanya'nın birleşmesinin (Ekim 1990) üzerinden otuz yıl geçti. Alman asıllı gazeteci yazar John Kampfner, Almanya'nın geçmişte yaptığı hatalardan çıkardığı dersleri ve kendini yeniden güçlü şekilde varetmesinin perde arkasını araştırıyor.

Almanya, son yıllarda pek çok alandaki istikrarlı duruşu ve denge sağlayıcı rasyonel bakış açısı ile dikkat çekiyor. Özellikle, Brexit'in Avrupa Birliği'ni ister istemez sarstığı bir dönemin, ABD'nin Trump gibi bir isim tarafından yönetildiği yıllara denk gelmesi dünyada farklı bir rüzgarın esmesine neden oldu.

Almanya'nın en büyük sorunlarının başında ekonomik duraklama yer alıyor. Bu duraklamanın başlıca nedenleri arasında, özellikle Çin'e başta olmak üzere ihracata fazlaca odaklanma, nüfusun giderek yaşlanması ve altyapının giderek eskimesi yer alıyor. Son dönemin güncel konuları olan Covid-19 ve göçmen krizi de gündemden hiç düşmüyor. Brexit esnasında -var olmadığı için- herhangi bir kural uygulamayan, anlık kararlarla ilerleyen İngiltere ile aşırı kuralcı olmaları ile tanınan Almanlar, oldukça zıt bir tablo çizdiler.

Avrupa Birliği'ne olan inancın bu şekilde sarsılmış olması ve yaşanan diğer sıcak gelişmeler eşliğinde Kampfner, bugün Almanlar'ın değer verdikleri hemen her şeyin tehdit altında olduğunu hissettiklerini belirtiyor. Kendilerini dakik ve doğrucu olarak tanımlayan Almanların diğer toplumlara kıyasla neyi daha iyi yaptıklarını inceliyor. Öncelikle İkinci Dünya Savaşı sonrasında yaşananlara odaklanıyor ve yakın zamanda görevinden ayrılan Merkel'in yükselişini ve liderliğini tartışıyor. Yaşanan göçlerle çokkültürlülüğü daha da derinleşen bir Almanya'da savaş sonrası yeniden ayağa kaldırılan ekonomiyi ve Berlin Duvarı'nın yıkılışının gündelik hayata etkilerine odaklanıyor.

Kitap, Almanya'nın rasyonel kalabilmesi sayesinde pek çok alanda liderliğini koruduğunu ya da liderliğe oynadığını belirtiyor. İklim krizi ve alınması gereken önlemler de ülke gündemini epey meşgul ediyor.
