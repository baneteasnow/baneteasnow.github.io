---
layout: post
category: book2
title: "The Amazon Way | John Rossman (Kitap)"
kitap: "The Amazon Way: 14 Leadership Principles Behind the World's Most Disruptive Company"
tr: "Amazon - Jeff Bezos Oyunun Kuralları Yeniden Yazıldı  "
yazar: "John Rossman"
yil: "2018"
sayfa: "224"
goodreads: "https://www.goodreads.com/book/show/22393576-the-amazon-way"
description: "Kitapta, Amazon.com'u rakiplerin farklılaştıran, onu lider konumda tutan 14 ilke ve örgüt kültürüne yansımaları inceleniyor."
published: true
last_modified_at: 2023-01-14
posted: 2018-09-29
tag: "marka profili"
reread: "no"
rating: "3"
num: "112"
image: "/assets/old/the-amazon-way.jpg"
---

1996 yılında önce online kitap satışı ile başlayan, ardından, oyuncak, elektronik, kozmetik gibi farklı kategorileri içeren ve giderek "her şeyi satan bir yer" olma yolunda ilerleyen, kendini bir pazaryerine de dönüştüren e-ticaret devi Amazon.com'u anlatan, inceleyen pek çok kitap var. Amazon - Jeff Bezos Oyunun Kuralları Yeniden Yazıldı isimli kitabın farkı ise, yazarının "Kurumsal Hizmetler Yöneticisi" unvanı ile Amazon.com'da çalışmış olması. Bu nedenle de, kitabında, kendi yaşadığı çeşitli anektotlara da ilk ağızdan yer veriyor.

Kitapta, Amazon.com'u rakiplerin farklılaştıran, onu lider konumda tutan 14 ilke ve örgüt kültürüne yansımaları inceleniyor.

1\. Müşteriyi saplantı haline getirmek  
Fiyat, çeşitlilik ve bulunabilirlik, Amazon.com'da kutsal üçlü sayılır.  
Müşteri deneyiminin iyileştirilmesi, müşteri kapasitesinin büyümesini de beraberinde getirir. (çark etkisi, verimli döngüyü getirir)  
Bir müşteri yaşadığı kötü bir deneyimi birçok yerde dile getirir, birden fazla kişi ile paylaşır.  
En iyi müşteri hizmeti aslında hiçbir müşteri hizmetinin olmamasıdır, çünkü müşteri açısından en iyi alışveriş deneyimi aslında hiç yardım istemeden gerçekleştiğinde ortaya çıkar.

2\. Sonuçları sahiplenmek  
Kısa vadeli sonuçlar uğruna uzun vadeli değerler asla feda edilmemelidir. Amazon'daki liderler şirketin sahipleridir. Kimse, "Bu, benim işim değil" demez. Liderler, sadece kendi ekiplerinin çıkarı için değil, bütün şirketin çıkarı için hareket ederler.

3\. İnatçılık ve basitleştirme  
Müşteri memnuniyeti için, ucuz, hızlı ve kaliteli hizmet esastır. İşlemleri ve süreci basitleştirmek, iş gücü maliyetlerini aşağıya çekmek ve çalışmaları otomatikleştirmek için sürekli bir çaba vardır.

4\. Liderler haklıdır, hem de çok  
Başarılı bir yenilik getirme kültürü beraberinde yapılan hatalara karşı hoşgörülü olmayı da getirir. Ancak, istenmeyen şey, aynı hatayı birden fazla kes tekrarlamaktır. Yöneticiler, ekipleri ile sorun yaşıyorlarsa, bu bir liderlik sorunu olarak değerlendirilir. Liderler, güçlü bir muhakeme yeteneğine sahiptirler ve çoğu kez de bu konuda yanılmazlar.

5\. Öğren ve meraklı ol  
Liderler için öğrenim hiç bir zaman sona ermez, hep devam eder. Öğrenmeyi bırakmak, yeniliği bırakmaktır.  
Amazon.com'in 1.Gün Kuzey Binası'nın duvarındaki levhada şöyle yazar:  
Keşfedilecek daha çok şey var. Gerçekleşecek daha çok yenilik var. İnsanlar internetin ne kadar etkili olacağı konusunda henüz bir fikre sahip değil ve bu yüzden böyle büyük bir yolda bugün hala 1.Gün. - Jeff Bezos

6\. En iyiyi ise al ve geliştir  
Yapılan her bir işe alım ve terfi, performans çıtası yükseltir. Liderleri, ancak liderler yetiştirir.  
Çıta yükseltici, Jeff Bezos'un mükemmellik standartlarını sağlamak üzere (işe alımda) son savunma hattı olarak görev yapan kişidir. Çıta yükseltici, adayın sicilinden veya ise alınacaklar arasındaki popülaritesinden bağımsız olarak, herhangi bir potansiyel işe alım üzerinde veto hakkına sahiptir. (sayfa 113-114)

7\. Yüksek standartlarda ısrar etmek  
Liderler, yüksek standartlar koyar. Bunlar, birçok insanın makul sınırlar çerçevesinin dışında gördüğü yüksek standartlardır. Lideler sürekli olarak çıtayı yükseltir ve ekiplerini devamlı artan bir kalite seviyesine ulaştırır.

8\. Büyük düşünmek  
Liderler, müşterilere hizmet vermenin yeni yollarını bulmak için farklı şekilde düşünürler.

9\. Eyleme geçme yanlışı olmak  
Liderler, hesaplanmış riskler almaya önem verirler. Hız, önemlidir. Bir şeyi ilk deneyen olmak, o alanda ilk olmanın fırsatlarını da beraberinde getirir.

10\. Tutumluluğu uygulamak  
Liderler, müşteriler için önemli olmayan şeylere para harcamak istemezler. Tutumluluk, becerikliliği, kendine yeterliliği ve buluşlar yapmayı beraberinde getirir.

11\. Başkalarının güvenini kazanmak  
Başkalarının güvenini kazanmak için, açık fikirli olmak, dinlemek ve alçak gönüllülük esastır.

12\. Derine dalmak  
Ayrıntılar ve denetim önemlidir. Sahiplenme, sorumluluk ve hesap verilebilirlik anlamına gelir.

13\. Cesur olmak: karşıt görüşte olmak ve fikre sadık kalmak  
Sosyal kaynaşma uğruna fikirlere karşı çıkılmaktan taviz verilmez. Bir lider, diğerlerine katılmadığında bunu ifade eder. Ancak, bir noktada anlaşıldığı zaman herkes ona uygun olarak üzerine düşeni yapacaktır.

14\. Ortaya Sonuç koymak  
Önemli olan verilere odaklanarak, doğru kalitede ve zamanında sonuçlara ulaşmak esastır.
