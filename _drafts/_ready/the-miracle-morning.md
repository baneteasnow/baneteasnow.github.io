---
layour: post
category: book
title: "The Miracle Morning | Hal Elrod (Kitap)"
kitap: "The Miracle Morning - The Not-So-Obvious Secret Guaranteed to Transform Your Life (Before 8AM)"
tr: "Sabah Mucizesi - 08.00’den Önce Hayatınızı Değiştirme Garantili 6 Dakika"
yazar: "Hal Elrod"
yil: "2012"
sayfa: "180"
goodreads: "https://www.goodreads.com/book/show/17166225-the-miracle-morning"
last_modified_at:
published: false
description: ""
posted: 2021-XX-XX
image: "https://notes.thebookish.de/assets/new/the-miracle-morning.jpg"
---

2021-12-08-

The Miracle Morning, Hal Elrod'un başarılı bir satış temsilcisi iken genç yaşında başına gelen talihsizlikler sonucu depresyona kadar sürüklenen hikayesini ve bu zorlu süreçten kişisel gelişimine katkı yapacak bir sabah rutini oluşturması ile iyileşmesini anlatıyor.

Kitap, herkesin kendi hayatını daha iyiye taşımak istediğinin altını çizerek başlıyor. Elrod, yaşanan zorluklardan bir ders çıkarılarak, bu zorlukları avantaja dönüştürmenin mümkün olduğunu kendi hayatından örneklerle açıklıyor. Yaşanan olumsuzluklarda, bir suçlu ya da sorumlu aramak yerine çözüm geliştirmenin kişiyi çıkış noktasına götürecek en pratik çözüm olduğunu açıklıyor.

Kitapta yer alan bir istatistiğe göre, ortalama bir ABD'li, fazla kiloya sahip, $10.000 borçlu, belirgin şekilde depresyonda, işini sevmeden yapan ve belki de bir tane bile yakın arkadaşı olmayan bir profil taşıyor. Elrod, alarm veren bu istatistiğin hayatımızı iyileştirmemiz için hemen bugün harekete geçmemiz gerektiğine işaret ettiğinin altını çiziyor.

Hedef başarı seviyesini '10.seviye (Level 10)' olarak isimlendiriyor. Yaratıcılık, başarmak, başarıyı sürdürmek ve ilgi çekici olmak için hayatın her alanında 10.seviyeyi hedeflememiz gerektiğini vurguluyor. Sabahları ilk uyanmamızdan hemen sonra zamanımızı nasıl geçirdiğimizin hem modumuzu belirlediğini hem de günümüzü şekillendirdiğini açıklıyor. Uzun vadede ise, bu zaman diliminde yaptıklarımız hayatımızı geliştirmek isteğimiz alanlar için belirleyici oluyor.

10.seviye ile değerlendirilebilecek alanlar için kitapta şu örnekler yer alıyor: sağlık, mutluluk, finansal durum, ilişkiler, kariyer, maneviyat, ve kişisel gelişim, düşünme yöntemleri, deneyim seviyesi, inanç yapısı, vb.

Hal Elrod, haftada 7 gün sabah saat 5'te uyanmayı ve sonraki bir saati kişisel gelişimi hedefleyen farklı aktivitelerle geçirmeyi öneriyor. Bu aktiviteler arasında, kısa bir egzersiz, günlük yazma, hedefleri görselleştirme, olumlama, meditasyon ve kitap okumak yer alıyor. (SAVERS - Silence/Meditation, Affırmation, Visualizations, Exercise, Reading, Scribing)

Sabah mucizesinin esas amacı bir amaçla uyanmak, seçilen aktivitelerle proaktif davranarak kişinin hem kendi iç hem de dış dünyasını geliştirmesini sağlamak.
