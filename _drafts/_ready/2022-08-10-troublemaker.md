---
layout: post
category: book
title: "Troublemaker | Leah Remini (Kitap)"
kitap: "Troublemaker: Surviving Hollywood and Scientology"
tr: "-"
yazar: "Leah Remini"
yil: "2015"
sayfa: "256"
goodreads: "https://www.goodreads.com/book/show/26827675-troublemaker"
description: "King of Queens isimli sitcomda canlandırdığı Carrie karakteri ile hatırlanan Leah Remini, Troublemaker isimli kitabında kendi hayat hikayesini anlatıyor."
last_modified_at: 2022-08-10
published: false
posted: 2022-08-10
tag: "biyografi"
image: "/assets/new/troublemaker.jpg"
---

King of Queens isimli sitcomda canlandırdığı Carrie karakteri ile hatırlanan Leah Remini, kendi hayat hikayesini anlatıyor. Bir aktrist olarak Hollywood'da rol kapma ve tutunma çabaları, ailesinin yaşadığı maddi zorluklar, Scientology ile olan ilişkisi ve 2013 yılında oradan ayrılmasının perde arkası gibi pek çok başlık da kitapta yer alıyor.

Scientology ile ilgili gerçekler kitabın önemli bir bölümü oluşturuyor. Leah Remini, zorlu bir çocukluk geçirdiğini anlatıyor. Annesi ve kardeşleri ile birlikte evsiz kaldıkları bir dönemde Scientologynin kendilerine dayattığı birtakım kuralları nasıl benimsemek zorunda kaldıklarını aktarıyor. İdeal bir dünya vaat eden Scientologynin yüksek meblağlar tutan kurslarını tamamlamak için çaba sarf eden Leah Remini aynı zamanda haksızlığa gelememesi, lafını sakınmaması nedeni ile basını pek çok kez belaya sokuyor. Kitabın ismi de bu duruma bir gönderme niteliğinde.

Leah Remini, Scientology'de geçirdiği yıllar boyunca kendisini rahatsız eden pek çok şeye tanık olduğunu belirtiyor. Kendisine dayatılan haksız 'para cezaları' ve bağışların yanı sıra kazandığı ünden de nasıl faydalanıldığını ve kendi üstünden Scientology'nin reklamının yapıldığını aktarıyor. Olaylar bir başka Scientologist olan Tom Cruise ile Katie Holmes'un 2006 yılında İtalya'da gerçekleştirilen evlilik törenlerinde yaşananlar ile farklı bir boyut alır. Remini, Cruise'un gördüğü özel muameleyi anlatırken yakın arkadaşı Jennifer Lopez ile düğünde maruz kaldıkları muameleyi de anlatıyor.

Leah Remini, bugün geriye dönüp baktığında yaşadıklarının aslında ne kadar sürreal olduğunun bilincinde olarak Scientology'nin kendisine getirdiklerini ve kendisinden götürdüklerini de mizahi ama cesur bir dille aktarmayı başarıyor.
