---
layout: post
category: book
title: "Silent Spring | Rachel Carson (Kitap)"
kitap: "Silent Spring - The Classic That Launched The Environmental Movement"
tr: "Sessiz Bahar"
yazar: "Rachel Carson"
yil: "2020"
sayfa: "368"
---

2021-08-18-

1962 yılında Rachel Carson'ın yazdığı Sessiz Bahar, kimyasalların tarımda kullanımının insan sağlığı ve çevre - ekosistem üzerindeki olumsuz etkilere dikkat çeken bir kitap. Herkesi ilgilendiren bu kitap, verdiği çarpıcı örneklerle konuya dikkat çekerek, küresel çapta bir çevre hareketi başlatmıştır. İşin en korkutucu yani ise, kitabın bu tür kimyasalların yaygınlaşmasından kısa bir süre sonra yazılmış olması ve bu kadar kısa süre zarfında bile olumsuz etkiler üzerine kanıt sunmasıdır.

Carson'ın kitapta paylaştığı çoğu örnek olayda, tek bir zararlı popülasyonu ile mücadele için, başta DDT ve türevleri olmak üzere kimyasal ilaçların 'gelişigüzel' kullanımı ve sonrasında yaşanan süreç anlatılıyor. İlaçlamadan hemen sonra, zararlı popülasyonu azalsa ya da yok olmuş gibi görünse de, belli bir süre sonunda, sayıları artarak geri dönüyor ya da bir başka zararlı canlı türünün çoğalması söz konusu oluyor. Bu nedenle, kullanılan kimyasal ilaç miktarı sonraki yıl arttırılıyor. Ve, bu bir döngüye dönüşüyor.

Havadan yapılan ilaçlamalar, bahçe bitkilerinin ve kuşların ölümüne yol açmakla kalmıyor, evcil hayvanları ve ilaçla teması olan insanları da zehirliyor. Kullanılan kimyasal ilaçların kalıntıları ise, sebze ve meyvelerde yapılan ölçümlerle tespit edilebiliyor. Sonuçta, insanlar kanser başta olmak üzere pek çok hastalığa yakalanırken, kuşlar başta olmak üzere doğada yaşam alanları zehirlenen pek çok hayvan ise yok oluyor.

Carson, kitabında doğrudan kimyasal tarım ilaçlarının yasaklanmasını önermiyor. Onun dikkati çektiği nokta, bu ilaçların ölçüsüz ve kontrolsüz kullanılması. Hedef alınan 'zararlı' canlıların bir süre sonra ilaçlar etki göstermediği için popülasyonlarının giderek artacağının ve kim bilir daha ne gibi istenmeyen sonuçlara yol açılacağının altını çiziyor. Bu tür zararlılar ile mücadele için Carson'un önerdiği yöntem ise, biyotik bir yaklaşım sağlanması.

{{ page.kitap }}  
{{ page.tr }}  
{{ page.yazar }}  
{{ page.yil }}  
{{ page.sayfa }} sayfa  
<span class="link1">_[goodreads](https://www.goodreads.com/book/show/27333.Silent_Spring){:target="_blank"}_</span>
