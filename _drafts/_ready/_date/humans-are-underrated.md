---
layout: post
category: book
title: "Humans Are Underrated | Geoff Colvin (Kitap)"
kitap: "Humans Are Underrated: What High Achievers Know that Brilliant Machines Never Will"
yazar: "Geoff Colvin"
yil: "2015"
sayfa: "256"
goodreads: "https://www.goodreads.com/book/show/23398714-humans-are-underrated"
---

2021-06-30-

Geoff Colvin, Humans Are Underrated isimli kitabında, teknolojideki gelişmeler sayesinde mevcut işlerin otomatize edilerek işgücüne ihtiyacın azalması nedeniyle gelecekte istihdamın çehresinin nasıl değişeceğini tartışıyor.

Bilgisayarlar, pek çok alanda her geçen gün daha iddialı hale geliyor. Haber metinlerini kaleme alan, belirtilerden hastalık teşhisi koyan bilgisayarlar artık sıkça kullanılıyor. Bilgisayarlar, çoktan gerekli kodlama ile mevcut veritabanlarından yararlanarak pek çok işi yapabilir hale geldi. Ancak, empati ve sosyal beceriler için halen insanların ön planda olması gerekiyor.

Teknoloji, yapay zeka, robotlar, makinelerdeki gelişmelere her geçen bir yenisi eklenirken, Colvin günümüzde ihtiyaç duyulan iş gücü profilinin insan doğasının esaslarına geri dönmeyi başaranlar olduğunu vurguluyor.

Teknoloji modern dünyayı şekillendirirken, görevler ve süreçler de artık hız ve verimlilik odaklı makineler tarafından tamamlanır hale geldi. Sadece fabrikalarda üretim hatlarındaki mevcut işler tehlike altında değil artık. Depolanan veriyi işleyerek anlamlı hale getiren ve öğrenen yapay zeka ve bilgisayar sistemleri sayesinde avukatlar, öğretmenler, doktorlar ve uzmanlaşma gerektiren diğer pek çok alanda çalışanlar da yakın zamanda işlerini bilgisayarlara devretmek durumunda kalabilirler.

Colvin, teknolojide yaşanan ilerlemeler doğrultusunda çalışanların bilgisayarları yenmek için değil, tam tersine en temel insan becerilerini ve kişiler arası iletişimlerini geliştirmek için uğraşması gerektiğini ileri sürüyor. Empati başta olmak üzere bu tür yetkinliklerini geliştiren kişilerin işgücünde aranan kişilere dönüşeceğini vurguluyor.

Teknolojinin pek çok mevcut pozisyonu ortadan kaldıracak olmasına rağmen, sosyal ilişkiler giderek daha da önemli hale gelerek takım halinde çalışma, hikaye anlatma ve kişiler arası etkileşimin önemi hep devam edecek. Bu durumda, Colvin şu kilit soruyu soruyor: Empatinin, takım çalışmasının ve başarılı hikaye anlatıcılığının (story telling) arandığı bir geleceğe hazırlanan çocuklar okulda zamanlarının çoğunu neden fen, teknoloji, mühendislik ve matematik (STEM - science, technology, engineering and math) alanındaki derslere harcıyorlar? STEM yetkinlikleritabiii ki gelecekte aranan beceriler arasındaki yerini koruyacak, ancak bilgiye dayalı beceriler yerine ilişki temelli beceriler açık ara on planda olacak. Gelecekteki iş tanımları bu becerilerin bir kombinasyonuna evrilecek. Empati yapabilen bir mühendis veya çok iyi hikaye anlatıcı bir avukat, gibi.

Colvin, kitabında geleceğe yönelik bu becerileri örnekler eşliğinde anlatıyor.
