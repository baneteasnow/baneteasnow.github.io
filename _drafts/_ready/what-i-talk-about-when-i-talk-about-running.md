---
layout: post
category: book
title: "What I Talk About When I Talk About Running | Haruki Murakami (Kitap)"
kitap: "What I Talk About When I Talk About Running"
tr: "Koşmasaydım Yazamazdım"
yazar: "Haruki Murakami"
yil: "2011"
sayfa: "194"
goodreads: "https://www.goodreads.com/book/show/8126085-what-i-talk-about-when-i-talk-about-running"
description: ""
last_modified_at: XXXX-XX-XX
published: false
posted: XXXX-XX-XX
image: "https://www.thebookish.de/assets/new/what-talk-about-when-i-talk-about-running.jpg"
---

2022-04-20-

Japon roman ve kısa öykü yazarı Haruki Murakami, anı türünde kaleme aldığı Koşmasaydım Yazamazdım isimli kitabında 1982 yılından beri süregelen koşu serüvenini anlatıyor. Koşu yapmayı neden sevdiğini ve aslında koşunun hayatında ne büyük yer tuttuğunu, kendisini için ne kadar önemli olduğunu paylaşıyor. Yer yer, roman yazarları ile uzun mesafe koşucuların özelliklerini de kıyaslıyor.

Kendi hayatından kesitler de bu kitapta yer alıyor. Kitap genel olarak parça parça kaleme alındığı 2005 yazı ile 2006 sonbaharı arasındaki döneme odaklansa da, Haruki Murakami kitap yazmaya nasıl başladığını, yazar olmadan önceki hayatını anlatıyor. Düzenli olarak koşmaya başlaması da aslında yazarlığa başlaması ile aynı döneme denk geliyor. Eşi ile birlikte işlettikleri bari devrederek daha sakin bir hayat tarzına geçtiklerinde, tüm gün masabaşında yazmaya başlıyor ve fit kalabilmek için düzenli olarak koşmaya başlıyor. Yıllar içinde pek çok maratona ve triatlona katılıyor, başarısızlıklarından ders çıkarıp hep bir sonraki yarısına hazırlanıyor. Katıldığı bu etkinliklerde ise onu canlı tutan temel hissin 'belirlenen mesafeyi tamamlamış olma hissi' olduğunu belirtiyor.

Hemen her satırda koşuya olan bağlılığının altını çiziyor, günü ne kadar yoğun geçerse geçsin günlük koşusunu ihmal etmek istemediğinin altını çiziyor. Koşmayı sağlıklı kalmak için değil, asıl olarak zihnini temizlemek için bir yöntem olarak kullanıyor. İyi eserler kaleme alabilmesini de kesinlikle düzenli olarak koşmasına bağlıyor.

Düzenli olarak koşan sporcuların duygu durumlarını ve biraz da koşu anında zihinlerinden ne geçtiğini anlamak adına çok güzel bir kitap.
