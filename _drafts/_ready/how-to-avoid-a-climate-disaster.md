---
layout: post
category: book
title: "How to Avoid a Climate Disaster | Bill Gates (Kitap)"
kitap: "How to Avoid a Climate Disaster"
tr: "-"
yazar: "Bill Gates"
yil: "2021"
sayfa: "256"
goodreads: "https://www.goodreads.com/book/show/52275335-how-to-avoid-a-climate-disaster"
---

Microsoft'un kurucularından biri olan ve uzun süre CEO'luğunu yürüten Bill Gates, 2008 yılında görevlerini tamamen bırakarak zamanını çeşitli hayır işlerine ayırmaya başladı. Melinda Gates ile birlikte kurdukları Gates Foundation, kar amacı gütmeyen bir kuruluş olarak küresel sağlık, gelişim ve ABD'de eğitim sorunlarına odaklanıyor.

Bill Gates, dünyada az gelişmiş ülkelerde yaşayanların öncelikle enerji sorununun çözülmesi gerektiğine inanıyor ve ancak bu şekilde, zor şartlarda hayatlarını sürdürmeye çalışanlar kendilerine yetecek kadar üretim yaparak ayakta kalmaya başarabilirler. Ancak, onlara sağlanan enerjinin sera gazi salınımı olmadan elde edilmesi gerekiyor. Bill Gates, yıllar içinde çeşitli bilim insanları ile yaptığı görüşmelerde enerjinin ucuz ve güvenilir olması gerektiği kadar temiz olarak üretilmesinin önemini görmüştür. Çünkü, küresel karbon salınımı tarihteki en yüksek düzeye ulaşmıştır.

How to Avoid a Climate Disaster ise iklim krizini giriş düzeyinde ele alarak temel kavramlara odaklanıyor. Kitabın ilk bölümlerinde mevcut durumu ortaya koyan Gates, sonrasında hem bireysel düzeyde hem de devletler açısından yapılması gerekenlere de yer veriyor. Kitabın önemle altını çizdiği nokta ise durumun aciliyeti ve hemen bugün harekete geçilmesi gerektiği.
