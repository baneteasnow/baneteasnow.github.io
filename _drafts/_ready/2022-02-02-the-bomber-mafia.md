---
layout: post
category: book
title: "The Bomber Mafia | Malcolm Gladwell (Kitap)"
kitap: "The Bomber Mafia: A Dream, a Temptation, and the Longest Night of the Second World War (2021)"
tr: "-"
yazar: "Malcolm Gladwell"
yil: "2021"
sayfa: "257"
goodreads: "https://www.goodreads.com/book/show/56668328-the-bomber-mafia"
last_modified_at: 2022-02-02
published: false
description: "Malcolm Gladwell, The Bomber Mafia'da bu kez tarihten bir dönem seçiyor ve okuyucuyu İkinci Dünya Savaşı günlerine götürüyor."
tag: "tarih"
posted: 2022-02-02
image: "/assets/new/the-bomber-mafia.jpg"
---

Sosyal psikoloji, davranışsal iktisat ve psikoloji alanına yoğunlaşan Malcolm Gladwell, The Bomber Mafia'da bu kez tarihten bir dönem seçiyor ve okuyucuyu İkinci Dünya Savaşı günlerine götürüyor. Malcolm Gladwell, Revisionist History isimli podcastinde de bu konuya yer vermiş. Diğer kitaplarında olduğu gibi bu kitabında da aslında gerçeğin görünenden farklı olduğunu anlatıyor. Kitap, ABD Ordusu Hava Kuvvetleri stratejik bombalama doktrininin geliştirildiği dönemin hemen öncesine ve 1945 yılına yani savaş zamanına odaklanıyor, Tokyo'nun Mart 1945'te Birleşik Devletler tarafından uğradığı hava saldırısını da anlatıyor.

Kitapta bahsi geçen olaylar, Hava Kuvvetleri Taktik Okulu'nda eğitim alan pilotların görevlendirildikleri hava operasyonları çerçevesinde gelişiyor. Bu gruba verilen isim 'The Bomber Mafia'. Kitap, teknoloji kullanımının amacından çıkması halinde meydana gelen olayları gösteriyor.

Kitapta önce 1920'li yıllarda Norden Bombsight yani bomba vizörünün geliştirilmesi ile birlikte pilotların taşıdıkları bombaları gelişigüzel atmaları yerine belirli hedefleri nokta atışı vurmalarının mümkün hale geldiği anlatılıyor. O dönemde, aralarında Haywood Hansell'in de bulunduğu bir grup pilot bomba vizörünün ve geliştirilen yeni hava teknolojilerinin savunucusu haline gelmiş. Hansell, İkinci Dünya Savaşı esnasında İngiltere'de Birleşik Devletler bombalama birliğinin komutasını ele aldığında, Alman fabrika ve ikmal yollarını hedef aldığında hassas bombalama tekniklerine başvurmuştur. Fakat, 1944 yılında Japonya'ya düzenlenecek hava saldırısını komuta etmek üzere Mariana Adaları'na vardığında, Tokyo yakınlarındaki yüksek hızlı hava akımı ile kötü hava şartları, hassas bombalama tekniklerini kullanmayı imkansız hale getirmiştir. Geniş ölçekli napalm saldırısı başlatmayı reddeden Hansell'in yerine Curtis LeMay getirilmiştir. LeMay, tahmini olarak 100,000 kişinin ölümü ile sonuçlanan Tokyo baskın saldırısını yönetmiştir.

Hansell ve LeMay'ın birbirinden çok farklı olan karakterlerine de kitapta yer veriliyor. Hansell nokta atışı bombalama üzerine yoğunlaşırken LeMay ise olaylara daha pratik olarak yaklaşıp başarı için ne gerekirse yapan kişi konumundadır. Gladwell de "Curtis LeMay'ın muharebeyi kazandığını ancak savaşı kazananın ise Haywood Hansell olduğunu" vurguluyor.
